Так і не дописав минулий пост, але нічого. Зараз хочу підбити підсумки сьогоднішнього дня, бо сьогодні багато не писав, тому напишу все про сьогодні одразу. Абсолютно рутинний день, насправді. Найцікавішими моментами було знаходження нового приятеля, сподіваюсь, на твічі, він грав у нову для мене гру - High On Life, і я вирішив зайти подивитись. Так нормально і не познайомились, він пішов їсти, але сподіваюсь ще запустить найближчим часом. Сама гра, до речі, виявилась настільки цікавою, що я навіть вирішив її завантажити собі. Честно, навіть не думав, що в мене потягне, але о диво, потягнуло в 2К на мінімальних, я задоволений. Гра прям дуже крута, від голосового актора серіалу Рік і Морті, забув ім'я, вибачайте. Репліки персонажів просто божевільні, ніколи нічого подібного не бачив. Це просто варто спробувати самому, щоб осягнути. Завтра також планую провести деякий час граючи в неї. Але тепер до найголовнішого і, мабуть, найцікавішого. Завтра я збираюсь піти до магазину. Список вже склав, в бюджет уклався. Після цього, я думаю, сходжу нарешті на таку потрібну і довгоочікувану прогулянку. Сподіваюсь багато повітряний тривог не буде і я зможу погуляти відносно спокійно, наскільки це зараз можливо. Ну а під вечір хочу трохи попрацювати, а саме пописати код, бо такими темпами тупо все забуду. В ідеалі мені б почати вивчати ООП, але перед цим мабуть краще все ж таки доробити хвости, а саме [ОП: Лаба 7](https://www.notion.so/7-6e9b46d6520843f68cd8c8b79caf413b?pvs=21) та [ОП: РГЗ 2](https://www.notion.so/2-8a1a915aa54941588c266c554f3a0173?pvs=21). Ну а в цілому та, якось так. День загалом виявився дуже буденним та нудним. У війну мабуть це навіть добре. Але це точно не добре для мого психоемоційного стану. До завтра

Ну шо, от і настав Новий 2023 рік. Неймовірний період в моєму житті, насправді. Просто якийсь сюр. Дуже багато можна сидіти розказувати, але, мабуть, викладу тільки основне. Почнемо напевно зі святкування. Відмітили як завжди, в сімейному колі, з прабатьками у їхній квартирі. Вони ж тепер з нами у квартирі навпроти живуть, тому у них і відмітили. Нічого цікавого чи особливого, я сидів мовчки майже весь час. Єдине що послухали промову Президента, дуже гідно. Напився і зараз буду лягати спати, але ж перед цим треба тобі все це розказати. Тепер, мабуть, хочу трохи підбити підсумки минувшого року. 2022 це був безумовно найцікавіший рік в моєму житті. Рік мого національного відродження або пробудження, якщо можна. Я нарешті осягнув хто я такий, де я живу, що я ціную і люблю. Дуже радий, що дійшов до цього сам, але не дуже тішусь, що більшість людей в мому місті до цього дуже далеко. Але це вже кудись не туди.