1 Тимофія 1:15 Вірним є слово і гідне повного прийняття, що Ісус Христос прийшов у світ, аби спасти грішників, серед яких я – перший.

1 Коринтян 6:19 Хіба ви не знаєте, що ваші тіла – це храм Святого Духа, Який є у вас і Якого ви маєте від Бога, і що ви не належите самим собі? 20 Адже ви викуплені за ціну. Тому прославляйте Бога у вашому тілі та у вашому дусі, які належать Богові.

Об'явлення 21:4 і Він обітре кожну сльозу з їхніх очей, і більше не буде смерті, ні страждань, ні голосіння, ні болю, – вже більше не буде, тому що перше минулося.

Єремії 31:16 Так говорить ГОСПОДЬ: Перестань голосити, нехай твої очі не проливають сліз, – адже будеш мати нагороду за свій труд, – говорить ГОСПОДЬ, – вони повернуться з ворожого краю.

Ісаї 65:17  тому що Я створю нове небо і нову землю, а все колишнє не згадуватиметься, і не спаде на думку.

Об'явлення 20:11  І я побачив великий білий престол і Того, Хто сидів на ньому, що від Його обличчя втекло небо і земля, і для них не було місця.

Матвія 18:4 Отже, хто умалиться, як ця дитина, той буде найбільшим у Царстві Небесному.

Филип'ян 2:3 Нічого не робіть наперекір чи з марнославства, але в покорі вважайте одне одного більшим за себе.

Притчі 22:4 Нагородою за покірність і пошану до Господа є багатство, слава і життя.

Матвія 23:12 Тому що хто буде себе підносити, буде принижений, а той, хто буде принижувати себе, буде піднесений.

Ісаї 61:10  Я вельми радітиму в ГОСПОДІ, – звеселиться моя душа в Бозі моєму! Адже Він зодягнув мене в шати спасіння, огорнув мене плащем праведності, – як нареченому поклав на голову вінця, і, як наречену, оздобив прикрасами.

Об'явлення 21:6  І Він сказав мені: Звершилося! Я є Альфа й Омега, Початок і Кінець. Я спраглому дам задаром живої води з джерела.

Об'явлення 21:8  А лякливим і невірним, і нечистим, і вбивцям, і тим, які чинять розпусту та чари, ідолопоклонникам і всім неправдомовцям – їхня частка в озері, яке горить вогнем і сіркою, що є другою смертю.

Об'явлення 20:10  А диявол, який зводив їх, був кинутий у вогняне й сірчане озеро, де і звір, і лжепророк. І будуть вони мучені день і ніч навіки‑віків.

Об'явлення 20:12   І я побачив померлих, малих і великих, які стояли перед Богом. І розгорнули книги; була розгорнута й інша книга, що є книгою життя. І судили мертвих, як записано в книгах, за їхніми ділами.

Об'явлення 20:14  А смерть і ад були вкинені у вогняне озеро. Це – друга смерть, озеро вогняне.

Об'явлення 20:15  І кого не знайшли записаним у книзі життя, той був укинений у вогняне озеро.

Псалми 27:4 Одного прошу я в ГОСПОДА, й одного прагну, аби протягом усього мого життя я міг перебувати у ГОСПОДНЬОМУ Домі, – оглядати ГОСПОДНЮ красу і віддаватись роздумам у Його Храмі.

Ефесян 5:5  Бо знайте, що жодний розпусник або нечистий, або жадібний до наживи, котрий є ідолослужителем, не має спадщини в Царстві Христа і Бога.

Тита 1:16  Вони стверджують, що знають Бога, та вчинками відрікаються, будучи мерзенними й непокірними, нездатними до жодного доброго діла.

Римлян 1:29  Вони сповнені всякої неправди, лукавства, зажерливості, злоби; повні заздрості, вбивства, суперечок, підступу, поганих звичок, пліткарства; 30 вони наклепники, богоненависники, напасники, зухвалі, горді, хвалькуваті, винахідники зла, непокірні батькам, 31 нерозумні, зрадливі, безсердечні, непримиренні, немилосердні. 32  Вони, знаючи про суд Божий, що ті, хто таке коїть, варті смерті, не тільки продовжують це робити, але й схвалюють інших, які таке чинять.

Об'явлення 21:23  І місто не потребує ні сонця, ні місяця, щоб у ньому світили, тому що Божа слава освітила його, і світильником для нього є Агнець.

Єзекіїля 38:13 Шева та Дедан, і купці Таршішу з усіма його левчуками-крамарями тебе запитають: Ти прийшов, щоб грабувати? Невже заради здобичі ти зібрав такі свої орди аби награбувати срібла й золота, – забрати худобу й майно, захопити якомога більше здобичі?

Єзекіїля 39:5 Ти поляжеш на відкритому полі, бо так сказав Я, – говорить Владика ГОСПОДЬ.

Єзекіїля 39:7 Я виявлю Своє святе Ім’я серед Мого народу Ізраїлю і більше не дозволю, щоб опоганювали Моє святе Ім’я. Тоді народи пізнають, що Я – ГОСПОДЬ, Святий Ізраїлів.

Єзекіїля 39:23 Зрозуміють також і народи, що за свої гріхи та через свою невірність Мені Ізраїлів рід був узятий в неволю. Я сховав від них Своє обличчя, – Я віддав їх у руки їхніх ворогів, так що всі вони гинули від меча.

