2 Самуїла 7:28
Отже, мій Владико Господи, Ти є Бог, і Твої слова – істина! Ти все це сказав Своєму слузі йому на добро.

Даниїла 2:2
І звелів цар скликати заклиначів і ворожбитів, чарівників і халдеїв (астрологів ), аби вони розтлумачили цареві його сни. Коли вони прийшли й стали перед царем,

Даниїла 2:20
Даниїл промовив такі слова: Нехай буде благословенне Боже Ім’я від віку й до віку, бо лише в Нього – мудрість і сила! 21  Він змінює час і пору, скидає царів і ставить царів, – Він наділяє мудрістю мудрих й розумних – знанням. 22 Він відкриває глибоке й приховане, – Він знає, що є в темряві, бо в Ньому пробуває світло. 23 Тобі, Боже моїх батьків, дякую і прославляю Тебе , адже Ти мені дав мудрість і силу, і нині Ти мені відкрив те, про що ми Тебе просили, – Ти нас ознайомив зі справою царя.

Даниїла 2:44
І за днів тих царів Небесний Бог створить царство, яке не зруйнується повіки. Це царство жодному іншому народові не дістанеться. Воно розтрощить і знищить усі інші царства, а саме стоятиме вічно,

Даниїла 2:47
Після цього цар сказав Даниїлові: Насправді ваш Бог є Богом над богами, Владикою над царями, Котрий відкриває таємниці, оскільки ти зміг відкрити і цю таємницю.

Даниїла 3:18
Якщо ж цього не станеться, то нехай тобі буде відомо, царю, що твоїм богам ми не служитимемо і золотій статуї, яку ти поставив, не поклонимось!

Даниїла 3:27
Зразу ж зібралися сатрапи, правителі областей, намісники й радники царя, – вони засвідчили, що вогонь не торкнувся тіл цих мужів, і навіть волосся на їхніх головах не було обпалене, а їхнє вбрання зовсім не змінилося, і від нього не було жодного запаху вогню.

Даниїла 3:28
Тоді Навуходоносор вигукнув, промовляючи: Благословенний Бог Шадраха, Мешаха та Авед-Неґо, Котрий послав Свого ангела і визволив Своїх слуг, які на Нього покладались, – навіть порушивши наказ царя. Вони віддали власні тіла, аби лише не служити і не поклонятися жодному богові, крім свого Бога!

Даниїла 3:29
Тому мною видається наказ усім народам, племенам та язикам: Кожен, хто висловить зневагу щодо Бога Шадраха, Мешаха та Авед-Неґо, буде четвертований, а його дім перетворений на руїни, – тому що немає іншого Бога, Котрий міг би так спасати!

Даниїла 3:32
Вважаю за потрібне вам повідомити про ознаки і чудеса, які звершив Всевишній Бог. 33  О, які ж великі Його ознаки і які потужні Його чудеса! Його царство є вічним царством, і Його владарювання з роду в рід!

Даниїла 8:16
Раптом я почув від середини Улая людський голос, звернений до нього (того чоловіка ), що говорив: Гавриїле, поясни йому видіння! 17  Той (Гавриїл ) наблизився до місця, де я стояв. Коли ж він підійшов, я злякався і впав долілиць, але він сказав мені: Май на увазі, людський сину, що видіння стосується часу кінця.

Осії 11:9
Я не зроблю за спонуканням Мого гніву, – не зможу цілковито знищити Єфрема. Адже Я – Бог, а не людина, і пробуваю посеред тебе, як Святий, – тому не ввійду у гніві в місто.

Осії 12:7
Тож тепер повернися до твого Бога, дотримуйся милосердя і справедливості в суді, та постійно покладайся на твого Бога.

Осії 13:4
Але Я – Господь, твій Бог з часу виходу з єгипетського краю, а іншого Бога, крім Мене, ти не можеш знати, бо крім Мене немає у тебе Спасителя.

Осії 13:14
І все ж, Я міг би визволити їх від шеолу, – викупити їх від смерті, сказавши: Смерте, де твоє жало? Шеоле, де твоя перемога? Проте жалю до них у Мене немає.

Осії 14:3
Поверніться до Господа із щирими словами покаяння. Скажіть Йому: Зніми (прости) з нас усе наше беззаконня, – прийми плоди наших уст, як щось найкраще, як жертву.

Осії 14:5
Я вилікую їхнє відступництво, – виявлятиму до них Свою любов, тому що Мій гнів відвернеться від них.

Осії 14:9
Що спільного в Єфрема з ідолами? Адже саме Я вислуховував його, лагідно дивлячись на нього. Я для нього, як вічнозелений кипарис. Лише завдяки Мені ти приноситимеш свої плоди.

Осії 14:10
Хто мудрий, нехай це запам’ятає, і хто розумний, нехай продовжує пізнавати. Адже Господні дороги прямі, й ними ходять праведні, а нечестиві на них спотикаються.

Івана 3:16-17
Так Бог полюбив світ, що віддав Сина Свого Єдинородного, щоб кожен, хто вірує в Нього, не згинув, але мав життя вічне. Бог послав Свого Сина не з тим, щоб Він засудив світ, але щоб через Нього світ спасся.

‭БУТТЯ‬ ‭1:14‭-‬18‬ ‭CUV‬
14 І сказав Бог: Нехай постануть світила на небозводі, щоб розрізняти день від ночі, і нехай будуть як знамення, які визначають пори, дні та роки. 15 Нехай стануть вони світилами на небозводі, щоб освітлювати землю. І сталося так. 16  І створив Бог два великих світила: більше світило, щоб управляти днем, а менше світило, щоб управляти ніччю, і зорі. 17 І поставив їх Бог на небозводі, щоб світили над землею 18 та управляли днем і ніччю, відділяючи світло від темряви. І побачив Бог, що так добре.

