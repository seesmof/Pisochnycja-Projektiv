Луки 23:34  Ісус говорив: Отче, прости їм, бо вони не знають, що роблять! А ті, які ділили Його одяг, кидали жереб.

Луки 23:38 Над Ним був напис, зроблений грецьким, латинським та єврейським письмом: Це – Цар юдеїв.

Луки 23:46  Скрикнувши гучним голосом, Ісус промовив: Отче, у Твої руки передаю Свій дух! Сказавши це, Він віддав духа.

Луки 24:5  Вони налякалися і посхиляли обличчя до землі, а ті сказали їм: Чому ви шукаєте Живого між мертвими?

Луки 24:51 І сталося, що коли благословляв їх, Він віддалився від них і почав підійматися на небо.

Івана 1:1  На початку було Слово, і Слово було в Бога, і Слово було Бог.

Івана 1:10  У світі Він був, і світ через Нього постав, але світ Його не пізнав.

Івана 1:12  А тим, які прийняли Його, дав владу стати Божими дітьми, – тим, які вірять у Його Ім’я.

Івана 1:14  І Слово стало тілом, і перебувало між нами, і ми побачили славу Його, – славу як Єдинородного від Отця, повного благодаті й істини.

Івана 1:15  Іван свідчить про Нього і закликає, промовляючи: Він Той, про Кого я говорив, що Він іде за мною, та Він був переді мною, оскільки був раніше від мене!

Івана 1:17  оскільки Закон був даний через Мойсея, а благодать та істина з’явилися через Ісуса Христа.

Івана 1:18  Бога ніхто ніколи не бачив, та Єдинородний Бог, Який у лоні Отця, – Він явив Його.

Івана 1:26  Іван у відповідь їм сказав: Я хрещу водою, але серед вас стоїть Той, Кого ви не знаєте, 27  Який іде за мною, але був ще до мене, – я Йому не гідний розв’язати ремінця на взутті!

Івана 1:29   Наступного дня він бачить Ісуса, Який іде до нього, і каже: Ось Агнець Божий, що на Себе бере гріх світу!

Івана 1:30  Це Той, про Кого я казав, що за мною іде Чоловік, Який був ще до мене, бо Він був раніше від мене.

Івана 1:32  І засвідчив Іван, промовляючи: Бачив я, що Дух сходив, мов голуб, із неба, і залишився на Ньому.

Івана 1:33  Я не знав Його, але Той, Хто послав мене хрестити водою, сказав мені: Над Ким побачиш Духа, Який сходить і перебуває над Ним, – Він Той, Хто хрестить Духом Святим.

Івана 1:34  І я побачив, і засвідчив, що Він – Божий Син.

Івана 1:36  Побачивши Ісуса, Який ішов, він промовив: Ось Агнець Божий!

Івана 1:41  Він спочатку розшукав свого брата Симона та й каже йому: Ми знайшли Месію, що в перекладі означає Христос.

Івана 1:45  Пилип знаходить Натанаїла та й каже йому: Ми знайшли Того, про Кого писали Мойсей у Законі й пророки, – Ісуса з Назарета, сина Йосипа!

Івана 1:49  Відповів Натанаїл і сказав Йому: Равві, Ти – Син Божий, Ти – Цар Ізраїлю!

Івана 1:51  І Він сказав йому: Істинно, істинно кажу  вам: відтепер побачите відкрите небо й Божих ангелів, які піднімаються і опускаються над Людським Сином!

Івана 2:9 Коли староста покуштував воду, яка стала вином, то не знав, звідки воно; слуги ж, які зачерпували воду, знали, тоді староста закликав молодого 11  Такий початок чудес зробив Ісус у Кані Галилейській, виявивши славу Свою; і Його учні повірили в Нього.

Івана 2:12  Після цього Ісус пішов у Капернаум: Він Сам, Його мати, Його брати та Його учні; й пробули вони там декілька днів. 16  А тим, які продавали голубів, сказав: Заберіть їх звідси! Не робіть дому Мого Отця домом торгівлі!

Івана 2:19  Відповів Ісус і сказав їм: Зруйнуйте цей храм, – і за три дні Я підніму його. 21  Він же говорив про храм Свого тіла. 22  Коли Він воскрес із мертвих, то згадали Його учні, що Він це говорив, – тож повірили і в Писання, і в сказані Ісусом слова.

Івана 2:23  А коли Він був у Єрусалимі на святі Пасхи, то багато людей , побачивши ті чудеса, які Він творив, повірили в Його Ім’я.

Івана 2:24 Сам же Ісус не звірявся їм, бо Сам знав усе 25  і не мав потреби, щоби хтось свідчив про людину, адже Сам знав, що було в людині.

Івана 3:2  Він прийшов до Ісуса вночі й сказав Йому: Равві, знаємо, що Ти прийшов від Бога як Учитель, бо ніхто не може робити таких чудес, які Ти робиш, коли би Бог не був з ним.

Івана 3:3  У відповідь Ісус сказав йому: Істинно, істинно кажу тобі: коли хто не народиться згори, то не може побачити Божого Царства!

Івана 3:5  Ісус відповів: Істинно, істинно кажу тобі: коли хто не народиться від води й Духа, не може ввійти до Божого Царства!

Івана 3:6  Народжене від тіла є тілом, а народжене від Духа є духом.

Івана 3:7 Не дивуйся з того, що Я сказав тобі: Вам потрібно народитися згори.

Івана 3:12  Якщо про земне Я сказав вам, і ви не вірите, то як повірите, якщо скажу вам про небесне?

Івана 3:13 Ніхто не підіймався на небо, тільки Той, Хто зійшов з неба: Син Людський, Який на небі.

Івана 3:15  щоб кожний, хто вірить у Нього, не загинув, але мав вічне життя.

Івана 3:16  Бо так Бог полюбив світ, що дав Свого Єдинородного Сина, щоб кожен, хто вірить у Нього, не загинув, але мав життя вічне.

Івана 3:17  Адже не послав Бог Свого Сина у світ, щоб судити світ, але щоби через Нього спасти світ.

Івана 3:18  Хто вірить у Нього, не буде засуджений, а хто не вірить, той уже засуджений, бо не повірив в Ім’я Єдинородного Божого Сина.

Івана 3:19  Це і є суд, що світло прийшло у світ, але люди полюбили темряву більше, ніж світло, бо їхні діла були погані.

Івана 3:20  Адже кожний, хто чинить зло, ненавидить світло і не приходить до світла, щоби його вчинки не були осуджені, тому що вони погані.

Івана 3:21  А хто чинить правду, той іде до світла, щоб виявилися його діла, бо зроблені вони в Бозі!

Івана 3:27  Іван у відповідь сказав: Людина не може нічого приймати, якщо не буде дано їй з неба. -- все робиться за волею Божею

Івана 3:31  Хто приходить згори, Той над усіма. Хто із землі, той земний і по‑земному говорить. Хто приходить з неба, Той над усіма.

Івана 3:33  Хто ж прийняв Його свідчення, той підтвердив, що Бог правдивий.

Івана 3:34  Бо Кого Бог послав, Той говорить Божі слова, тому що Бог дає Духа без міри.

Івана 3:36  Хто вірить у Сина, той має вічне життя, а хто в Сина не вірить, той життя не побачить, але Божий гнів перебуває на ньому.

