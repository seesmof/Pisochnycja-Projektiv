**Римлян 6**

2  Зовсім ні! Ми, що померли для гріха, як далі будемо жити в ньому?

4  Тож ми поховані з Ним через хрещення в смерть, щоб так, як Христос встав із мертвих славою Отця, так і ми почали би ходити в оновленні життя.

6  Знаємо, що стара наша людина розп’ята разом з Ним, щоби гріховне тіло позбавити влади, щоб ми більше не служили гріхові, 7  бо хто помер, той оправданий від гріха.

8  Якщо ми померли з Христом, то віримо, що й будемо жити з Ним, 9 знаючи, що Христос, вставши з мертвих, більше не вмирає – смерть над Ним більше не панує.

10  Бо як Він помер, то тільки один раз помер для гріха, а як живе, то для Бога живе.

11  Так само й ви вважайте себе мертвими для гріха і живими для Бога в нашому Господі Ісусі Христі.

12 Хай же гріх не панує у вашому смертному тілі, щоб не підкорятися його пожаданням;

13  не давайте ваших членів гріхові як знаряддя неправедності, але, як ожилі з мертвих, віддавайте себе Богові, а ваші члени віддавайте Богові як знаряддя праведності.

14  Тож хай гріх не панує над вами, бо ви не під Законом, а під благодаттю.

15 То що, будемо грішити, бо ми не під Законом, а під благодаттю? Зовсім ні!

16  Хіба ви не знаєте, що кому віддаєте себе як раби на послух, рабами того ви і є; кого слухаєте: або гріха – на смерть, або послуху – на праведність?

17  Дякувати Богові, що ви були рабами гріха, але сприйняли серцем те вчення, якому віддалися.

18  Звільнившись від гріха, ви стали рабами праведності.

19  Кажу це по‑людському, з огляду на немічність вашого тіла. Бо як ви віддавали ваші члени в рабство нечистоті й беззаконню для беззаконня, так тепер віддайте ваші члени в рабство праведності – для освячення.

20  Бо коли ви були рабами гріха, то були вільні від праведності. 21  Який же плід ви тоді мали? Його ви нині соромитеся, бо його кінець – смерть.

22  Нині ж, звільнившись від гріха і ставши рабами Бога, маєте ваш плід – освячення, а кінець – вічне життя.

23  Адже заплата за гріх – смерть, а Божий дар благодаті – вічне життя в Ісусі Христі, нашому Господі.

**Римлян 7**

2  Одружена жінка, доки живе її чоловік, пов’язана з ним законом; коли ж помре чоловік, вона звільняється від закону чоловіка. 3 Тому, доки її чоловік живий, її вважатимуть перелюбницею, якщо стане дружиною іншого чоловіка. Коли ж помре чоловік, вона звільняється від Закону і не буде перелюбницею, якщо вийде заміж за іншого.

4  Тому, брати мої, і ви померли для Закону тілом Христа, аби належати іншому, – Тому, Хто встав із мертвих, щоб ми принесли плід Богові.

5  Бо коли ми були в тілі, то гріховні пристрасті, які виявляються через Закон, діяли в наших членах, щоби приносити плід смерті.

6  Нині ж ми звільнилися від Закону, померли для того, що нас зв’язувало, щоб служити в оновленні духа, а не в стародавності букви.

7  То що ж скажемо? Хіба Закон – то гріх? Зовсім ні! Але я пізнав гріх тільки через Закон. Я не знав би пожадливості, якби Закон не говорив: Не пожадай.

9  Я жив колись без Закону, а як прийшла заповідь, гріх ожив, 10  а я помер, тому заповідь, дана для життя, спричинила мені смерть.

12  Отже, Закон – святий, і заповідь – свята, праведна та добра.

13  Хіба те, що добре, спричинило мені смерть? Зовсім ні! Але гріх, щоб і виявитися гріхом, спричинив мені смерть через добро, аби гріх став надмірно грішним завдяки заповіді.

14  Бо знаємо, що Закон є духовний, а я – тілесний, проданий гріхові.

15 Адже я не розумію, що чиню: роблю не те, що хочу, а те, що ненавиджу.

16  Коли ж я роблю те, чого не хочу, то погоджуюся із Законом, що він добрий.

18 Адже знаю, що не живе в мені, тобто в моєму тілі, добро: бажання є в мені, але щоб виконувати це добро, того не знаходжу.

19 Тож не роблю те добре, яке хочу, але те недобре, якого не хочу, – те роблю.

20 Якщо ж я роблю те, чого не хочу, то вже не я це роблю, а той гріх, який живе в мені.

21 Отже, я відкриваю такий закон: коли я хочу робити добро, то зло налягає на мене.

24  Нещасна я людина! Хто визволить мене від цього тіла смерті?

25  Подяка Богові через Ісуса Христа, Господа нашого! Отже, я сам розумом служу Божому Законові, а тілом – законові гріха.

**Римлян 8**

1  Тож немає тепер жодного осуду тим, які в Ісусі Христі ходять не за тілом, а за Духом.

2  Тому що Закон Духа, тобто життя в Ісусі Христі, визволив тебе від закону гріха і смерті.

3  Адже що було неможливе для Закону через немічність тіла, – Бог, пославши Свого Сина в подобі гріховного тіла і задля гріха, засудив гріх у тілі, 4  щоб оправдання Закону здійснилося в нас, які ходимо не за тілом, а за Духом.

5  Тому що ті, котрі за тілом, думають про тілесне, а ті, які за Духом, – про духовне.

6  Адже тілесні задуми – то смерть, а задуми Духа – то життя і мир, 7  оскільки тілесні задуми – ворожнеча проти Бога, тому що вони не коряться Божому Законові, та й не можуть.

8  І ті, хто живе по‑тілесному, догодити Богові не можуть.

9  Ви живете не по‑тілесному, а Духом, тому що Божий Дух живе у вас. Якщо ж хто не має Христового Духа, той не Його.

10  А коли Христос є в вас, то хоча тіло мертве через гріх, але дух живе через праведність.

11  Якщо Дух Того, Хто воскресив Ісуса з мертвих, живе в вас, то Той, Хто підняв Христа з мертвих, оживить і ваші мертві тіла тим самим Духом, Який живе в вас.

12 Тому, брати, ми не боржники тіла, щоби по‑тілесному жити. 13  Бо якщо живете по‑тілесному, то маєте померти; якщо ж Духом умертвляєте тілесні вчинки, то будете жити.

14  Адже всі, яких веде Божий Дух, – сини Божі. 

15  Тому що ви не одержали духа рабства знову на страх, але одержали Духа синівства, яким кличемо: Авва, Отче!

16  Сам Дух свідчить нашому духові, що ми – діти Божі.

17  Якщо ж ми діти, то й спадкоємці, – спадкоємці Бога і співспадкоємці Христа, якщо тільки з Ним страждаємо, щоби з Ним і прославитися.

18  Бо я вважаю, що страждання теперішнього часу нічого не варті порівняно з майбутньою славою, яка має з’явитися нам.

23  Та не тільки воно, але й ми самі, маючи зачаток Духа, самі в собі стогнемо, очікуючи усиновлення та викуплення нашого тіла.

24  Адже ми надією спаслися. Надія ж, яку бачимо, вже не є надією, бо хіба надіється хтось на те, що бачить? 25  Коли ж надіємося на те, чого не бачимо, то з терпінням очікуємо його. 

26  Отак і Дух допомагає нам у наших немочах, адже не знаємо, за що і як маємо молитися, але сам Дух заступається за нас невимовними зітханнями.

27  А Той, Хто досліджує серця, знає, які бажання Духа, бо Він заступається за святих з Божої волі.

28  Знаємо, що тим, які люблять Бога, котрі покликані за Його постановою, все сприяє до добра.

29  Адже кого Він наперед пізнав, тих і визначив наперед, щоби були вони подібні до образу Його Сина, аби бути Йому первістком серед багатьох братів, 30  а кого наперед визначив, тих і покликав, кого ж покликав, тих і оправдав, а кого оправдав, тих і прославив.

31 Що ж скажемо на це? Якщо Бог за нас, то хто проти нас? 32  Той, Хто Свого Сина не пощадив, а видав Його за нас усіх, то хіба разом з Ним не подарує нам і всього?

33  Хто буде звинувачувати Божих обранців? Бог – Той, Хто оправдує!

34  А хто судитиме? Ісус Христос, Який помер і воскрес, Який по правиці Бога, – Він і заступається за нас!

35  Хто нас відлучить від любові Христа? Чи страждання, чи утиски, чи переслідування, чи голод, чи нагота, чи небезпека, чи меч?

36 Так, як написано: За Тебе вбивають нас щодня, нас вважають за овець, призначених на заріз. 37  Але в цьому всьому перемагаємо – завдяки Тому, Хто нас полюбив.

38  Адже я переконаний, що ні смерть, ні життя, ні ангели, ні влади, ні теперішнє, ні майбутнє, ні сили, 39  ні висота, ні глибина, ні будь‑яке інше творіння не зможе нас відлучити від Божої любові, яка в Ісусі Христі, нашому Господі!

**Римлян 9**

5  Їхніми є батьки, від них же тілом і Христос, Який є Бог над усіма, благословенний навіки. Амінь.

6  Не те, щоби Боже слово не збулося. Та не всі, хто від Ізраїля, є Ізраїлем.

8  Тобто не тілесні діти є Божими дітьми, а діти обітниці вважаються за потомство.

14  Що ж скажемо? Може, в Бога несправедливість? Зовсім ні!

15  Адже Він сказав Мойсеєві: Помилую, кого хочу помилувати, і змилосерджуся, над ким хочу змилосердитися!

16  Отже, це не залежить ні від того, хто бажає, ні від того, хто біжить, але від Бога, Який милує.

17  Бо Писання каже фараонові: Власне, на те Я і поставив тебе, аби показати на тобі Свою силу, щоби прославилося Моє Ім’я на всій землі!

18  Отже, кого хоче, Він милує, а кого хоче, робить черствим.

19 А ти скажеш мені: Тож чому Він ще докоряє? Бо хто може протистояти Його волі? 20  О, людино! Хто ти, що сперечаєшся з Богом? Чи скаже витвір Тому, Хто його створив: Чому Ти зробив мене саме таким? 

21  І хіба не має влади гончар над глиною, щоби з тієї самої глини зробити одну посудину на честь, а іншу – на нечесть?

22  Тож Бог, бажаючи показати гнів і виявити Свою могутність, щадив з великим терпінням посудини гніву, які були готові для знищення, 23  щоби показати багатство Своєї слави на посудинах милості, які заздалегідь приготував для слави, – 24  нас, яких покликав не тільки з юдеїв, але і з язичників.

25  Як і в Осії, каже: Назву не Мій народ – Моїм народом, і нелюбиму – улюбленою.

26  І буде: на місці, де сказано їм: Ви – не Мій народ, там їх назвуть синами Живого Бога!

27  Ісая виголошує про Ізраїль: Хоч буде кількість синів Ізраїля, як піску в морі, але спасеться останок! 28  Адже Господь, завершуючи і остаточно вирішуючи, здійснить по справедливості справу на землі, бо справа вирішена остаточно.

29  Так, як про це провіщав Ісая: Якщо би Господь Саваот не залишив нам потомства, ми стали б, як Содом, і уподібнилися би до Гоморри!

30  Що ж скажемо? Язичники, які не шукали праведності, осягнули праведність, – ту праведність, що з віри, 31  а Ізраїль, який шукав Закону праведності, не осягнув Закону праведності.

32  Чому? Тому що шукали не з віри, а з діл Закону. Вони спіткнулися об камінь спотикання, 33  як написано: Ось, кладу на Сіоні камінь спотикання та скелю спокуси, і хто вірить у Нього, не буде засоромлений!

**NASB Ecclesiastes 5**

2 Do not be quick with your mouth or impulsive in thought to bring up a matter in the presence of God. For God is in heaven and you are on the earth; therefore let your words be few.

3 For the dream comes through much effort, and the voice of a fool through many words.

4 When you make a vow to God, do not be late in paying it; for _He takes_ no delight in fools. Pay what you vow! 5 It is better that you not vow, than vow and not pay.

6 Do not let your speech cause you to sin, and do not say in the presence of the messenger _of God_ that it was a mistake. Why should God be angry on account of your voice, and destroy the work of your hands?

7 For in many dreams and in many words there is futility. Rather, fear God.

8 If you see oppression of the poor and denial of justice and righteousness in the province, do not be shocked at the sight; for one official watches over another official, and there are higher officials over them.

10 One who loves money will not be satisfied with money, nor one who loves abundance _with its_ income. This too is futility.

11 When good things increase, those who consume them increase. So what is the advantage to their owners except to look _at them_?

12 The sleep of the laborer is sweet, whether he eats little or much; but the full stomach of the rich person does not allow him to sleep.

13 There is a sickening evil _which_ I have seen under the sun: wealth being hoarded by its owner to his detriment.

14 When that wealth was lost through bad business and he had fathered a son, then there was nothing to support him. 15 As he came naked from his mother’s womb, so he will return as he came. He will take nothing from the fruit of his labor that he can carry in his hand.

16 This also is a sickening evil: exactly as a person is born, so will he die. What then is the advantage for him who labors for the wind?

18 Here is what I have seen to be good and fitting: to eat, to drink, and enjoy oneself in all one’s labor in which he labors under the sun _during_ the few years of his life which God has given him; for this is his reward.

19 Furthermore, as for every person to whom God has given riches and wealth, He has also given him the opportunity to enjoy them and to receive his reward and rejoice in his labor; this is the gift of God.

20 For he will not often call to mind the years of his life, because God keeps him busy with the joy of his heart.

**NASB 1 Peter 4**

1 Therefore, since Christ has suffered in the flesh, arm yourselves also with the same purpose, because the one who has suffered in the flesh has ceased from sin, 2 so as to live the rest of the time in the flesh no longer for human lusts, but for the will of God.

3 For the time already past is sufficient _for you_ to have carried out the desire of the Gentiles, having pursued a course of indecent behavior, lusts, drunkenness, carousing, drinking parties, and wanton idolatries.

4 In _all_ this, they are surprised that you do not run with _them_ in the same excesses of debauchery, and they slander _you_; 5 but they will give an account to Him who is ready to judge the living and the dead.

6 For the gospel has for this purpose been preached even to those who are dead, that though they are judged in the flesh as people, they may live in the spirit according to _the will of_ God.

**Римлян 10**

2  Свідчу їм, що вони мають Божу ревність, але не розумну. 3  Оскільки не розуміючи Божої праведності й силкуючись встановити власну праведність, вони не підкорилися Божій праведності.

4  Завершення Закону – Христос: для оправдання кожного, хто вірує.

5  Мойсей пише про ту праведність, що від Закону: Людина, яка виконуватиме його, буде ним жити.

9  Якщо визнаєш своїми устами Господа Ісуса й повіриш у своєму серці, що Бог підняв Його з мертвих, то спасешся. 10 Бо серцем віримо для праведності, а устами визнаємо для спасіння.

11  Писання каже: Кожний, хто вірить у Нього, не буде засоромлений!

12  Немає різниці між юдеєм і греком, бо один Бог для всіх – щедрий для всіх, хто кличе Його.

13  Бо кожний, хто тільки прикличе Господнє Ім’я, буде спасенний.

14 Але як прикликатимуть Того, в Кого не повірили? І як повірять у Того, про Кого не чули? І як почують без проповідника?

15  А як можуть проповідувати, якщо не будуть послані? Так, як написано: Які гарні ноги в благовісників миру, у благовісників добра!

16  Але не всі послухалися Євангелії! Ісая каже: Господи, хто ж повірив тому, що почув від нас?

17  Тому віра – від слухання, а слухання – через Слово Христа.

18  Але я кажу: Хіба вони не чули? Адже по всій землі понеслася їхня вістка, і їхні слова – до кінців світу!

19  І ще кажу: Хіба Ізраїль не знав? Першим говорить Мойсей: Я пробуджу у вас ревнощі «не народом», – народом нерозумним викличу у вас обурення!

**Римлян 11**

2 Не відкинув Бог Свого народу, який Він наперед знав. Хіба не знаєте, що Писання каже про Іллю, коли він скаржиться Богові на Ізраїль: 3  Господи, повбивали Твоїх пророків, порозбивали Твої жертовники, а я залишився сам; шукають і моєї душі!

4  І що ж каже йому Бог у відповідь? Я залишив Собі сім тисяч чоловіків, які не схилились на коліна перед Ваалом.

5  Так само і тепер, за вибором благодаті, залишився останок.

6  Якщо ж за благодаттю, то не за ділами, бо тоді благодать вже не була б благодаттю. А коли за ділами, то це вже не благодать, бо тоді діло вже не є ділом.

7  І що ж? Того, що шукає Ізраїль, він не одержав, але одержали вибрані; інші ж стали закам’янілими, 8  як ото написано: Наслав на них Бог духа затьмарення: щоб очі не бачили і вуха щоб не чули, – аж до нинішнього дня.

10 Хай їхні очі стануть темними, щоб не бачили, нехай їхня спина завжди буде зігнута!

16  Якщо перший сніп святий, то й тісто святе ; і якщо корінь святий, то й гілля святе .

17  Коли ж деякі з гілок відломилися, а ти, будучи дикою оливкою, прищепився до них і живишся з кореня та соку оливкового дерева, 18 то не хвалися перед гілками. Якщо ж хвалишся, то пам’ятай, що не ти корінь носиш, а корінь носить тебе.

20  Гаразд. Вони відломилися через невірство, а ти тримаєшся вірою. Не величайся, але бійся.

21 Бо коли Бог не пощадив природних галузок, то Він і тебе не пощадить.

22  Отже, поглянь на Божу милість і суворість: на тих, які відпали, – суворість, а на тебе – Божу милість, якщо будеш залишатися в милості; якщо ж ні, то будеш відрубаний.

23  Та й вони, якщо не залишаться в невірстві, будуть прищеплені, адже Бог має силу їх знову прищепити.

24 Тому що коли ти, відтятий від дикої за своєю природою оливки, був проти природи прищеплений до доброї оливки, – то наскільки легше будуть прищеплені до своєї ж оливки вони, природні?

25  Адже не хочу, брати, щоб ви не знали цієї таємниці, аби не були високої думки про себе: Ізраїль залишатиметься частково запеклим, доки не ввійде повнота язичників. 26  Таким чином, весь Ізраїль спасеться, як написано: Визволитель прийде із Сіону, Він відверне безбожність від Якова.

28  Тож згідно з Євангелією вони – вороги задля вас, а згідно з обранням – улюблені задля батьків.

29  Адже Боже покликання та дари – непохитні.

30  Бо як ви колись не корилися Богові, а тепер помилувані через їхній непослух, 31 так і вони нині не покорилися задля милосердя над вами, щоб тепер і вони самі були помилувані.

32  Тож Бог замкнув усіх у непокорі, щоб усіх помилувати.

33 О, глибино багатства, премудрості й знання Божого! Які незбагненні Його суди і недослідимі Його дороги!

34  Бо хто пізнав розум Господній? Або хто був порадником Йому?

36  Адже все з Нього, через Нього і для Нього! Йому слава навіки. Амінь.

**Римлян 13**

1  Кожна людина нехай кориться вищій владі, бо немає влади, яка не була б від Бога, а чинні влади встановлені Богом.

2 Хто противиться владі, противиться Божій постанові; хто противиться, той накликає на себе осуд.

3  Правителі страшні не для добрих діл, а для злих. Хочеш не боятися влади? Роби добро – і матимеш від неї похвалу.

4 Правитель – Божий слуга, він тобі на добро. А якщо зло робиш, бійся, бо не даремно він носить меч. Він є Божим слугою, який відплачує покаранням тому, хто чинить зло.

5  Йому треба коритися не тільки з огляду на його гнів, а й заради власної совісті.

6 Тому ви й податки платите, бо вони – слуги Божі, які саме за цим і стежать.

7  Віддавайте всім належне: кому податок – податок, кому мито – мито, кому страх – страх, кому пошану – пошану.

8  Нікому нічого не будьте винні, за винятком любові одне до одного. Адже хто любить іншого, той виконав Закон.

9  Оскільки: Не чини перелюбу, не вбивай, не кради, не пожадай… та будь‑яка інша заповідь міститься в цьому вислові: Люби ближнього свого, як самого себе!

10  Любов не чинить ближньому зла, тож любов – це виконання Закону.

11  Отже, ви знаєте час, що пора вже нам від сну прокинутися. Бо тепер спасіння ближче до нас, ніж тоді, коли ми повірили.

12  Ніч минула, день наблизився, тому відкиньмо діла темряви і зодягнімося в броню світла.

13  І будемо жити пристойно, як удень, – не в гульні та пияцтві, не в розпусті й розбещеності, не у сварках і заздрощах, 14  але зодягніться Господом Ісусом Христом і турботу про тіло не перетворюйте на пожадливості.

**Римлян 14**

1  Слабкого у вірі приймайте без суперечок щодо переконань.

2 Адже один вірить, що можна все їсти, а слабкий їсть зелень.

3  Хто їсть, хай не зневажає того, хто не їсть. А хто не їсть, хай не осуджує того, хто їсть, бо і його Бог прийняв.

4  Хто ти такий, що судиш чужого раба? Перед своїм паном він або стоїть, або падає. Але він встоїть, тому що Бог має силу підтримати його.

5  Хтось відрізняє один день від іншого, а хтось вважає всі дні однаковими . Нехай кожний тримається свого власного переконання.

6  Хто розрізняє дні, – для Господа розрізняє. І хто не розрізняє днів, – для Господа не розрізняє. Хто їсть, – для Господа їсть, адже заносить подяку Богові. А хто не їсть, – для Господа не їсть, і дякує Богові.

7  Бо ніхто з нас не живе сам для себе, і ніхто сам для себе не вмирає.

8  Якщо живемо, – для Господа живемо; якщо вмираємо, – для Господа вмираємо. Отже, чи живемо, чи вмираємо, – ми є Господні!

9  Адже Христос тому і помер, і ожив, щоби панувати і над мертвими, і над живими.

10  Тож чому ти осуджуєш свого брата? Чому свого брата зневажаєш? Адже всі ми станемо перед Божим судом,

11  як написано: Я живу, – каже Господь, – і схилиться переді Мною кожне коліно, і визнає Бога кожний язик!

12  Отже, кожний з нас сам за себе дасть відповідь Богові.

13  Так що вже не осуджуймо один одного, але радше судімо про те, щоб не ставити братові перешкоди чи спокуси.

14  Я знаю і певний у Господі Ісусі, що немає нічого нечистого самого в собі; тільки тому, хто вважає щось нечистим, – воно і є нечисте.

15  Бо якщо через їжу твій брат страждає, то ти вже не з любов’ю поводишся, – не губи своєю їжею того, за кого помер Христос.

16  Отже, нехай ваше добре не зневажається.

17  Адже Царство Боже – не їжа й не пиття, а праведність, мир і радість у Святому Дусі.

18  Хто цим служить Христові, той і Богові до вподоби, і людьми шанований.

19  Тому дбаймо про мир і про те, що служить для збудування одне одного.

20  Заради їжі не руйнуй Божого діла. Бо все чисте, але біда тій людині, яка їсть на спокусу.

21  Добре не їсти м’яса, не пити вина, – не робити нічого, через що твій брат спотикається, або спокушується, або слабне.

22  Ти маєш переконання? Май його для себе самого перед Богом. Блаженний той, хто не осуджує себе за те, в чому впевнений.

23  А хто сумнівається, коли їсть, – уже осуджений, бо робить це не з віри. А все, що не з віри, – гріх.

