Вибач, Боже.
За те, що тільки що я накричав на мати. Бо вона хотіла мене поцілувати, але я порахував це як щось, що дратує. Вибач, Боже.

Хвилює можливість того, що не встигну здати всі завдання до кінця семестру. Підкажи, Боже, скільки маю часу і чи встигну я все?
Маю десь 52 дні або 7 тижнів. Чи встигну я все за цей час? Треба старатись. Що саме я маю встигнути?

Давай від найменьш складного:
- Теорія Ймовірностей - друга частина РГЗ, а це 5 задач, здається
- Вища Математика - друге РГЗ, декілька задач. Ну це на один день
- Історія України - 3 семінари. Чи краще написати все за раз, чи щоразу писати нове? Може зайнятися цим зараз?
- ОПІ або Основи Програмної Інженерії - 12 робіт, з них 6 практичних та 6 лабораторних. Чи багато це? Суттєво, але не багато. Треба починати робити якомога скоріше.
- Курсач ООП - робиться потихеньку. Левова частина всього мабуть вже готова.
- Веб розробка - 1 лаба і 1 фінальне РГЗ. Лабу варто зробити на цих вихідних, а РГЗ почати робити якомога скоріше, але як тільки з'являться чіткі вказівки.
- Спорт Програмування - 1 лаба з сортування, вказівок нема. Зроблю як тільки з'явиться.
- Алгоритми та Структури Даних - завжди найбільше лякали предмети де веде Лариса Юріївна і Льовкін. Льовкіна я боюсь, хоча мабуть не варто. Але все ж. Та він виконує свою роботу, він хоче максимальних результатів від нас і його важко в цьому звинуватити. Боюсь як невідомості, так і можливості надати неправильну відповідь, або чогось не знати. Взагалі це найскладніший предмет з усього семестру безумовно. Але якось треба потихеньку починати робити теж, бо залишились всі 6 лаб і 1 РГЗ.

Взагалі боюся я найбільше, що всі ці завдання то просто заради завдань. А нічого суттєвого і значущого я звідти не винесу. Відчуваю цей постійний страх, або радше тривогу, що підганяє мене нескінченно. І розслабитись я не можу ні на мить. Воно гніте мене кожного дня. Кожного дня я маю щось робити і про щось думати. Але хіба нема в цьому краси? Адаптуйся і прийми ці вічні перегони. Стався до цього легше.

Отож часу всього місяць, а роботи достобіса. Ну то почнімо робити прямо зараз. Eat the frog, they say? Для мене це не дуже працює, чесно. Мені легше почати з чогось легшого, увійти у ритм і там вже поступово розібратися зі складнішим. Ітеративний процес розробки це добре і корисно. Що можна зробити зараз? Лабу з вебу? Ну давай спробуємо.

Боже, о могутній всевишній, допоможи мені подолати ці труднощі і вийти переможцем. Надай мені сил аби здолати всі перепони та виклики на моєму шляху. Боже, я знаю ти можеш все. Амінь.