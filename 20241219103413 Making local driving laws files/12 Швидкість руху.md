> https://vodiy.ua/pdr/12/

[12.1](https://vodiy.ua/pdr/12/#121 "постійне посилання")

Під час вибору в установлених межах безпечної швидкості руху водій повинен враховувати дорожню обстановку, а також особливості вантажу, що перевозиться, і стан транспортного засобу, щоб мати змогу постійно контролювати його рух та безпечно керувати ним.

Перевищення безпечної швидкості – причина №1 усіх ДТП. Кожне третє ДТП в Україні трапляється саме через перевищення безпечної швидкості Слід пам’ятати, що при збільшенні швидкості у два рази, гальмовий шлях автомобіля збільшується, приблизно, у чотири рази.

[12.2](https://vodiy.ua/pdr/12/#122 "постійне посилання")

У темну пору доби та в умовах недостатньої видимості швидкість руху повинна бути такою, щоб водій мав змогу зупинити транспортний засіб у межах видимості дороги.

Фари ближнього світла автомобіля освітлюють дорогу приблизно на 50 метрів, дальнього – на 150 метрів. Швидкість автомобіля має бути такою, щоб водій зміг, у разі потреби, зупинити його без зіткнення із перешкодою.

![](https://vodiy.ua/media/questions/506_.jpg)

[12.3](https://vodiy.ua/pdr/12/#123 "постійне посилання")

У разі виникнення небезпеки для руху або перешкоди, яку водій об’єктивно спроможний виявити, він повинен негайно вжити заходів для зменшення швидкості аж до зупинки транспортного засобу або безпечного для інших учасників руху об’їзду перешкоди.

Навіть якщо водій не бачить небезпеку, він повинен вміти передбачити потенційну небезпеку. Це особливо актуально у зоні небезпечних поворотів, перехресть з обмеженою оглядовістю, при наближенні до пішохідних переходів, інших небезпечних ділянок позначених відповідними дорожніми знаками.

[12.4](https://vodiy.ua/pdr/12/#124 "постійне посилання")

У населених пунктах рух транспортних засобів дозволяється зі швидкістю не більше 50 км/год.

Швидкість, з якою рухається транспортний засіб, не повинна перевищувати безпечну. Для цього водій має правильно оцінити дорожню обстановку і врахувати дорожні умови.

![](https://vodiy.ua/media/questions/35-99_.jpg)

[12.5](https://vodiy.ua/pdr/12/#125 "постійне посилання")

У житлових і пішохідних зонах швидкість руху не повинна перевищувати 20 км/год.

Автомобіль рухається у житловій зоні, позначеній дорожнім знаком [5.34](https://vodiy.ua/znaky/5/5.34/) ![5.34 "Житлова зона"](https://vodiy.ua/media/uploads/signs/5.34.png). Тому його швидкість не повинна перевищувати 20 км/год.

![](https://vodiy.ua/media/questions/516_.jpg)

Автомобіль рухається у пішохідній зоні, позначеній дорожнім знаком [5.36](https://vodiy.ua/znaky/5/5.36/) ![5.36 "Пішохідна зона"](https://vodiy.ua/media/uploads/signs/5.36.png). Його швидкість руху не повинна перевищувати 20 км/год.

![](https://vodiy.ua/media/questions/1358__.jpg)

[12.6](https://vodiy.ua/pdr/12/#126 "постійне посилання")

Поза населеними пунктами на всіх дорогах та на дорогах, що проходять через населені пункти, позначені знаком [5.51](https://vodiy.ua/znaky/5/5.51/) ![5.51 "Початок населеного пункту"](https://vodiy.ua/media/uploads/signs/5.51.png) дозволяється рух зі швидкістю:

| **a)** | автобусам (мікроавтобусам), що здійснюють перевезення організованих груп дітей, легковим автомобілям з причепом і мотоциклам — не більше 80 км/год;  Мікроавтобус рухається по автомагістралі, позначеній дорожнім знаком [5.1](https://vodiy.ua/znaky/5/5.1/) ![5.1 "Автомагістраль"](https://vodiy.ua/media/uploads/signs/5.1.png). Максимальна швидкість руху на такій дорозі становить 130 км/год. Але на мікроавтобусі встановлено розпізнавальний знак ![](https://vodiy.ua/media/uploads/8.3.png) «Діти», тому його максимальна швидкість руху не повинна перевищувати 80 км/год.  ![](https://vodiy.ua/media/questions/524_.jpg)  Під час руху поза населеним пунктом, а також після проїзду знака [5.51](https://vodiy.ua/znaky/5/5.51/) ![5.51 "Початок населеного пункту"](https://vodiy.ua/media/uploads/signs/5.51.png) швидкість мотоциклів не повинна перевищувати 80 км/год.  ![](https://vodiy.ua/media/questions/2259_.jpg)  Автомобіль рухається дорогою поза населеним пунктом. Оскільки він рухається з причепом, його максимальна швидкість руху не повинна перевищувати 80 км/год.  ![](https://vodiy.ua/media/questions/2736_.jpg)  Зверніть увагу, обмеження швидкості у 80 км/год поширюється лише на легкові автомобілі з причепом. Вантажний автомобіль з причепом може рухатись і швидше, там де це дозволено Правилами. Наприклад, максимальна дозволена швидкість на автомагістралі складає 130 км/год і водієві вантажного автомобіля з причепом дозволяється рухатись з цією швидкістю за умови, що це передбачено його технічною характеристикою і безпечно для даних дорожніх умов і дорожньої обстановки.  ![](https://vodiy.ua/media/questions/2384_.jpg) |
| --- | --- |
| **б)** | транспортним засобам, якими керують водії зі стажем до 2 років, — не більше 70 км/год;  На автомобілі, яким керує водій зі стажем до двох років додатково встановлено розпізнавальний знак ![](https://vodiy.ua/media/uploads/8.12.png), який попереджає інших водії про обмеження максимальної дозволеної швидкості руху для даного транспортного засобу.  ![](https://vodiy.ua/media/questions/35-163.jpg) |
| **в)** | вантажним автомобілям, що перевозять людей у кузові, та мопедам, — не більше 60 км/год;  Максимальна дозволена швидкість на цій дорозі становить 110 км/год, але швидкість автомобіля, що перевозить людей у кузові не повинна перевищувати 60 км/год.  ![](https://vodiy.ua/media/questions/2388_.jpg) |
| **г)** | автобусам (за винятком мікроавтобусів) — не більше 90 км/год;  Автобус рухається дорогою для автомобілів (максимальна дозволена швидкість складає 110 км/год). Але на автобус поширюється обмеження, згідно з яким його швидкість не повинна перевищувати 90 км/год.  ![](https://vodiy.ua/media/questions/2540_.jpg) |
| **ґ)** | іншим транспортним засобам: на автомобільній дорозі, що позначена дорожнім знаком [5.1](https://vodiy.ua/znaky/5/5.1/) ![5.1 "Автомагістраль"](https://vodiy.ua/media/uploads/signs/5.1.png) — не більше 130 км/год,  Вимога щодо максимальної швидкості у 90 км/год для автобусів не поширюється на мікроавтобуси. Мікроавтобус може продовжити рух на автомагістралі з максимальною швидкістю до 130 км/год за умови що це безпечно і передбачено його технічною характеристикою.  ![](https://vodiy.ua/media/questions/2541_.jpg)  на автомобільній дорозі з окремими проїзними частинами, що відокремлені одна від одної розділювальною смугою — не більше 110 км/год, на інших автомобільних дорогах — не більше 90 км/год.  Зображена дорога має розділювальну смугу. Дозволена максимальна швидкість на такій дорозі становить 110 км/год.  ![](https://vodiy.ua/media/questions/pdr/1076_6.jpg)  Зверніть увагу, подвійна суцільна лінія розмітки [1.3](https://vodiy.ua/rozmitka/1/1.3/) ![Розмітка 1.3](https://vodiy.ua/media/uploads/marking/1.3.png) не є розділювальною смугою, Тому максимальна дозволена швидкість руху усіх транспортних засобів у наступній ситуації не повинна перевищувати 90 км/год.  ![](https://vodiy.ua/media/questions/pdr/1089_6.jpg)  Автомобіль рухається дорогою поза населеним пунктом, що не має розділювальної смуги посередині. На такій дорозі максимальна дозволена швидкість руху складає 90 км/год.  ![](https://vodiy.ua/media/questions/556_.jpg)  Автомобіль з причепом, після проїзду дорожнього знаку [5.51](https://vodiy.ua/znaky/5/5.51/) ![5.51 "Початок населеного пункту"](https://vodiy.ua/media/uploads/signs/5.51.png) може продовжити рух прямо з максимальною швидкістю до 80 км/год.  ![](https://vodiy.ua/media/questions/2739_.jpg) |

[12.7](https://vodiy.ua/pdr/12/#127 "постійне посилання")

Під час буксирування швидкість не повинна перевищувати 50 км/год.

Швидкість руху при буксируванні не повинна перевищувати 50 км/год. Слід зазначити, що якщо у білого автомобіля під час буксирування не працює двигун, то його буксирування на гнучкому зчепленні може бути проблематичним, оскільки гідропідсилювач (електропідсилювач) керма та підсилювач гальм не працюватимуть. У такому випадку, безпечна швидкість руху буде значно меншою за 50 км/год. Правила буксирування розглянуті у розділі [23](https://vodiy.ua/pdr/23/) ПДР.

![](https://vodiy.ua/media/questions/560_.jpg)

[12.8](https://vodiy.ua/pdr/12/#128 "постійне посилання")

На ділянках доріг, де створені дорожні умови, що дають можливість рухатися з вищою швидкістю, за погодженим з уповноваженим підрозділом Національної поліції рішенням власників доріг або органів, яким передано право на утримання таких доріг, дозволена швидкість руху може бути збільшена шляхом встановлення відповідних дорожніх знаків.

Розглянемо місто Київ. На певних ділянках Набережного шосе, Столичного шосе та інших дорогах рішенням Київської Міської Ради за погодженням з Національною Поліцією з 1 квітня по 1 листопада максимальну дозволену швидкість руху підвищено до 80 км/год. При цьому, на початку таких ділянок встановлюється дорожній знак [3.29](https://vodiy.ua/znaky/3/3.29/) ![3.29 "Обмеження максимальної швидкості"](https://vodiy.ua/media/uploads/signs/3.29.png) (з написом «80»). В кінці зони підвищення (або обмеження) швидкості встановлюється дорожній знак [3.30](https://vodiy.ua/znaky/3/3.30/) ![3.30 "Кінець обмеження максимальної швидкості"](https://vodiy.ua/media/uploads/signs/3.30.png) (з написом «80») або [3.32](https://vodiy.ua/znaky/3/3.32/) ![3.32 "Кінець зони обмеження максимальної швидкості"](https://vodiy.ua/media/uploads/signs/3.32.png), після проїзду яких водії повинні продовжити рух зі швидкістю 50 км/год.

[12.9](https://vodiy.ua/pdr/12/#129 "постійне посилання")

Водієві забороняється:

| **a)** | перевищувати максимальну швидкість, визначену технічною характеристикою даного транспортного засобу; |
| --- | --- |
| **б)** | перевищувати максимальну швидкість, зазначену в пунктах [12.4](https://vodiy.ua/pdr/12/#124), [12.5](https://vodiy.ua/pdr/12/#125), [12.6](https://vodiy.ua/pdr/12/#126) та [12.7](https://vodiy.ua/pdr/12/#127), на ділянці дороги, де встановлено дорожні знаки [3.29](https://vodiy.ua/znaky/3/3.29/) ![3.29 "Обмеження максимальної швидкості"](https://vodiy.ua/media/uploads/signs/3.29.png), [3.31](https://vodiy.ua/znaky/3/3.31/) ![3.31 "Зона обмеження максимальної швидкості"](https://vodiy.ua/media/uploads/signs/3.31.png) або на транспортному засобі, на якому встановлено розпізнавальний знак відповідно до підпункту «й» пункту [30.3](https://vodiy.ua/pdr/30/#303) цих Правил;  На транспортному засобі встановлено розпізнавальний знак ![](https://vodiy.ua/media/uploads/8.12.png). Водієві забороняється перевищувати зазначену на ньому швидкість.  ![](https://vodiy.ua/media/questions/35-159.jpg) |
| **в)** | перешкоджати іншим транспортним засобам, рухаючись без потреби з дуже малою швидкістю;  На водія можуть накласти адміністративне стягнення не лише за перевищення дозволеної максимальної швидкості, а й за рух з дуже малою швидкістю, якщо це створює перешкоди для руху інших транспортних засобів. Це порушення підпадає під статтю 125 Кодексу України про адміністративні правопорушення і передбачає попередження. Водії зі стажем до двох років, які отримали понад два адміністративні стягнення повинні повторно скласти теоретичний і практичний іспити, після чого отримають нове посвідчення водія з терміном дії два роки. |
| **г)** | різко гальмувати (крім випадків, коли без цього неможливо запобігти дорожньо-транспортній пригоді).  Якщо дане правопорушення стане причиною ДТП, то на винуватця чекає штраф у розмірі 1445 грн або позбавлення права керування транспортними засобами на строк від шести місяців до одного року. Винуватець, також несе цивільно-правову відповідальність, тобто повинен відшкодувати завдані збитки. |

[12.10](https://vodiy.ua/pdr/12/#1210 "постійне посилання")

Додаткові обмеження дозволеної швидкості руху можуть вводитися тимчасово і постійно. При цьому разом зі знаками обмеження швидкості руху [3.29](https://vodiy.ua/znaky/3/3.29/) ![3.29 "Обмеження максимальної швидкості"](https://vodiy.ua/media/uploads/signs/3.29.png) та [3.31](https://vodiy.ua/znaky/3/3.31/) ![3.31 "Зона обмеження максимальної швидкості"](https://vodiy.ua/media/uploads/signs/3.31.png) обов’язково додатково встановлюються відповідні дорожні знаки, які попереджають про характер небезпеки та/або наближення до відповідного об’єкта.

Обмеження швидкості запроваджено постійно. Знак [1.33](https://vodiy.ua/znaky/1/1.33/) ![1.33 "Діти"](https://vodiy.ua/media/uploads/signs/1.33.png) попереджає про можливу появу дітей.

![](https://vodiy.ua/media/questions/3199_.jpg)

У разі коли дорожні знаки обмеження швидкості руху [3.29](https://vodiy.ua/znaky/3/3.29/) ![3.29 "Обмеження максимальної швидкості"](https://vodiy.ua/media/uploads/signs/3.29.png) та/або [3.31](https://vodiy.ua/znaky/3/3.31/) ![3.31 "Зона обмеження максимальної швидкості"](https://vodiy.ua/media/uploads/signs/3.31.png) встановлені з порушенням визначених цими Правилами вимог щодо їх введення чи з порушенням вимог національних стандартів або залишені після усунення обставин, за яких їх було встановлено, водій не може бути притягнений до відповідальності згідно із законодавством за перевищення встановлених обмежень швидкості руху.

**[![](https://vodiy.ua/media/1pixel.png)](https://vodiy.ua/pdr/12/#12101 "посилання на пункт")12.10<sup>1 </sup>** Обмеження дозволеної швидкості руху (дорожні знаки [3.29](https://vodiy.ua/znaky/3/3.29/) ![3.29 "Обмеження максимальної швидкості"](https://vodiy.ua/media/uploads/signs/3.29.png) та/або [3.31](https://vodiy.ua/znaky/3/3.31/) ![3.31 "Зона обмеження максимальної швидкості"](https://vodiy.ua/media/uploads/signs/3.31.png) на жовтому фоні) вводяться тимчасово виключно:

| **a)** | у місцях виконання дорожніх робіт; |
| --- | --- |
| **б)** | у місцях проведення масових або спеціальних заходів; |
| **в)** | у випадках, пов’язаних зі стихійними (погодними) явищами. |

Обмеження швидкості запроваджено тимчасово на період виконання дорожніх робіт.

![](https://vodiy.ua/media/questions/35-64.jpg)

**[![](https://vodiy.ua/media/1pixel.png)](https://vodiy.ua/pdr/12/#12102 "посилання на пункт")12.10<sup>2 </sup>** Обмеження дозволеної швидкості руху вводяться постійно виключно:

| **a)** | на небезпечних ділянках доріг та вулиць (небезпечні повороти, ділянки з обмеженою видимістю, місця звуження дороги тощо); |
| --- | --- |
| **б)** | у місцях розміщення наземних нерегульованих пішохідних переходів; |
| **в)** | у місцях розташування дорожніх станцій патрульної поліції; |
| **г)** | на ділянках доріг (вулиць), прилеглих до території дошкільних та загальноосвітніх навчальних закладів, дитячих оздоровчих таборів. |