> https://vodiy.ua/pdr/13/

[13.1](https://vodiy.ua/pdr/13/#131 "постійне посилання")

Водій залежно від швидкості руху, дорожньої обстановки, особливостей вантажу, що перевозиться, і стану транспортного засобу повинен дотримувати безпечної дистанції та безпечного інтервалу.

Відстань до транспортного засобу, що рухається попереду називається дистанцією. Відстань між транспортними засобами, що рухаються по суміжних смугах – інтервалом.

Безпечна дистанція дозволить вам зупинити транспортний засіб вчасно без зіткнення з автомобілем попереду в разі його раптового гальмування. Пам'ятайте, при збільшенні швидкості у два рази, гальмовий шлях збільшується, приблизно, у чотири рази.

![](Автошкола/ПДР/Картинки/535_.jpg)

[13.2](https://vodiy.ua/pdr/13/#132 "постійне посилання")

На дорогах поза населеними пунктами водії транспортних засобів, швидкість яких не перевищує 40 км/год, повинні дотримувати такої дистанції, щоб транспортні засоби, які виконують обгін, мали змогу безперешкодно повернутися на раніше займану смугу руху.

Дистанція між тракторами є такою, що не дозволить іншим водіям при виконанні обгону повернутись на раніше займану смугу між цими транспортними засобами. Водій білого трактора повинен збільшити дистанцію.

![](Автошкола/ПДР/Картинки/584_.jpg)

Ця вимога не діє, якщо водій тихохідного транспортного засобу подає попереджувальні сигнали про виконання обгону чи об’їзду.

[13.3](https://vodiy.ua/pdr/13/#133 "постійне посилання")

Під час обгону, випередження, об’їзду перешкоди чи зустрічного роз’їзду необхідно дотримувати безпечного інтервалу, щоб не створювати небезпеки для дорожнього руху.

[13.4](https://vodiy.ua/pdr/13/#134 "постійне посилання")

Якщо зустрічний роз’їзд утруднений, водій, на смузі руху якого є перешкода чи габарити транспортного засобу, яким він керує, заважають зустрічному руху, повинен дати дорогу.

На смузі руху білого автомобіля є перешкода. Перед її об’їздом водій білого автомобіля повинен дати дорогу синьому автомобілю.

![](Автошкола/ПДР/Картинки/589__.jpg)

На ділянках доріг, позначених знаками [1.6](https://vodiy.ua/znaky/1/1.6/) ![1.6 "Крутий підйом"](Автошкола/ПДР/Картинки/1.6_!Крутий_підйом.png) і [1.7](https://vodiy.ua/znaky/1/1.7/) ![1.7 "Крутий спуск"](Автошкола/ПДР/Картинки/1.7_!Крутий_спуск.png) за наявності перешкоди дати дорогу повинен водій транспортного засобу, що рухається на спуск.

Ви рухаєтеся на підйом ділянкою дороги позначеною дорожнім знаком [1.6](https://vodiy.ua/znaky/1/1.6/) ![1.6 "Крутий підйом"](Автошкола/ПДР/Картинки/1.6_!Крутий_підйом.png). Відповідно, Ви маєте перевагу щодо автобуса, який рухається на спуск.

![](Автошкола/ПДР/Картинки/588_.jpg)