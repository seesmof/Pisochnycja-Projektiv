> https://vodiy.ua/pdr/15/

[15.1](https://vodiy.ua/pdr/15/#151 "постійне посилання")

Зупинка і стоянка транспортних засобів на дорозі повинні здійснюватись у спеціально відведених місцях чи на узбіччі.

Оскільки ця дорога має узбіччя, автомобіль повинен зупинитись на ньому, тобто у положенні «1».

![](Автошкола/ПДР/Картинки/649_.jpg)

В наступній ситуації правильно зупинився водій синього автомобіля.

![](Автошкола/ПДР/Картинки/655_.jpg)

[15.2](https://vodiy.ua/pdr/15/#152 "постійне посилання")

За відсутності спеціально відведених місць чи узбіччя або коли зупинка, чи стоянка там неможливі, вони дозволяються біля правого краю проїзної частини (якомога правіше, щоб не перешкоджати іншим учасникам дорожнього руху).

Зображена дорога не має узбіччя, тому автомобіль повинен зупинитись на проїзній частині якомога правіше, тобто, у положенні «1».

![](Автошкола/ПДР/Картинки/651_.jpg)

[15.3](https://vodiy.ua/pdr/15/#153 "постійне посилання")

У населених пунктах зупинка і стоянка транспортних засобів дозволяються на лівому боці дороги, що має по одній смузі для руху в кожному напрямку (без трамвайних колій посередині) і не розділена розміткою [1.1](https://vodiy.ua/rozmitka/1/1.1/) ![Розмітка 1.1 (вузька суцільна лінія)](Автошкола/ПДР/Картинки/Розмітка_1.1_(вузька_суцільна_лінія).png)⁣, а також на лівому боці дороги з одностороннім рухом.

Оскільки ця дорога у населеному пункті має по одній смузі для руху у кожному напрямку і розділена переривчастою лінією розмітки, зупинка дозволяється як з правого, так і з лівого боку.

![](Автошкола/ПДР/Картинки/657_.jpg)

У наступній ситуації правильно поставлений на стоянку лише синій автомобіль, оскільки ставити транспортні засоби на такій дорозі на лівому узбіччі дозволяється лише у населених пунктах.

![](Автошкола/ПДР/Картинки/665_.jpg)

Якщо дорога має бульвар або розділювальну смугу, зупинка і стоянка транспортних засобів біля них забороняються.

Автомобілі на малюнку 1 зупинились біля бульвару, а тому з порушенням Правил. Зупинка біля лівого боку дороги з одностороннім рухом на малюнку 2 дозволяється.

![](Автошкола/ПДР/Картинки/662_.jpg)

[15.4](https://vodiy.ua/pdr/15/#154 "постійне посилання")

Транспортні засоби не дозволяється ставити на проїзній частині у два і більше ряди. Велосипеди, мопеди та мотоцикли без бокового причепа дозволяється ставити на проїзній частині не більше ніж у два ряди.

Жінка-водій сірого автомобіля порушила Правила зупинившись у другому ряду для посадки пасажирів.

![](Автошкола/ПДР/Картинки/671_.jpg)

Правила порушив мотоцикліст, який поставив червоний мотоцикл з боковим причепом другим рядом біля мотоцикла помаранчевого кольору.

![](Автошкола/ПДР/Картинки/672_.jpg)

[15.5](https://vodiy.ua/pdr/15/#155 "постійне посилання")

Ставити транспортні засоби під кутом до краю проїзної частини дозволяється в місцях, де це не буде перешкоджати руху інших транспортних засобів.

Біля тротуарів або інших місць із пішохідним рухом ставити транспортні засоби під кутом дозволяється лише передньою частиною, а на підйомах — тільки задньою частиною.

Водій синього автомобіля порушив Правила поставивши його на стоянку задньою частиною до тротуару. Зелений автомобіль поставлений передньою частиною до тротуару, тому не порушує Правила.

![](Автошкола/ПДР/Картинки/675_.jpg)

[15.6](https://vodiy.ua/pdr/15/#156 "постійне посилання")

Стоянка всіх транспортних засобів у місцях, позначених дорожніми знаками [5.42.1](https://vodiy.ua/znaky/5/5.42.1/) ![5.42.1 "Місце для стоянки"](Автошкола/ПДР/Картинки/5.42.1_!Місце_для_стоянки.png) [5.42.2](https://vodiy.ua/znaky/5/5.42.2/) ![5.42.2 "Місце для стоянки"](Автошкола/ПДР/Картинки/5.42.2_!Місце_для_стоянки.png), [5.43](https://vodiy.ua/znaky/5/5.43/) ![5.43 "Зона стоянки"](Автошкола/ПДР/Картинки/5.43_!Зона_стоянки.png) встановленими з табличкою [7.6.1](https://vodiy.ua/znaky/7/7.6.1/) ![7.6.1 "Спосіб поставлення транспортного засобу на стоянку"](Автошкола/ПДР/Картинки/7.6.1_!Спосіб_поставлення_транспортного_засобу_на_стоянку.png) дозволяється на проїзній частині вздовж тротуару, а встановленими з однією з табличок [7.6.2](https://vodiy.ua/znaky/7/7.6.2/) ![7.6.2 "Спосіб поставлення транспортного засобу на стоянку"](Автошкола/ПДР/Картинки/7.6.2_!Спосіб_поставлення_транспортного_засобу_на_стоянку.png), [7.6.3](https://vodiy.ua/znaky/7/7.6.3/) ![7.6.3 "Спосіб поставлення транспортного засобу на стоянку"](Автошкола/ПДР/Картинки/7.6.3_!Спосіб_поставлення_транспортного_засобу_на_стоянку.png), [7.6.4](https://vodiy.ua/znaky/7/7.6.4/) ![7.6.4 "Спосіб поставлення транспортного засобу на стоянку"](Автошкола/ПДР/Картинки/7.6.4_!Спосіб_поставлення_транспортного_засобу_на_стоянку.png), [7.6.5](https://vodiy.ua/znaky/7/7.6.5/) ![7.6.5 "Спосіб поставлення транспортного засобу на стоянку"](Автошкола/ПДР/Картинки/7.6.5_!Спосіб_поставлення_транспортного_засобу_на_стоянку.png), [7.6.6](https://vodiy.ua/znaky/7/7.6.6/) ![7.6.6 "Спосіб поставлення транспортного засобу на стоянку"](Автошкола/ПДР/Картинки/7.6.6_!Спосіб_поставлення_транспортного_засобу_на_стоянку.png) — легкових автомобілів і мотоциклів тільки так, як показано на табличці.

У зоні дії знаку [5.42.1](https://vodiy.ua/znaky/5/5.42.1/) ![5.42.1 "Місце для стоянки"](Автошкола/ПДР/Картинки/5.42.1_!Місце_для_стоянки.png) з табличкою [7.6.4](https://vodiy.ua/znaky/7/7.6.4/) ![7.6.4 "Спосіб поставлення транспортного засобу на стоянку"](Автошкола/ПДР/Картинки/7.6.4_!Спосіб_поставлення_транспортного_засобу_на_стоянку.png) ставити на стоянку дозволяється лише легкові автомобілі та мотоцикли. Тому водії вантажного автомобіля та мікроавтобуса поставили їх у цьому місці з порушенням Правил. Зверніть увагу, пункт [15.6](https://vodiy.ua/pdr/15/#156) визначає лише правила постановки на стоянку (триває понад п'ять хвилин і не пов’язана із розвантаженням/завантаженням або посадкою/висадкою пасажирів) і не встановлює заборону зупинки (до п'яти хвилин або більше якщо це пов'язано з розвантаженням/завантаженням або посадкою/висадкою пасажирів) вантажного автомобіля та мікроавтобуса у вказаному місці.

![](Автошкола/ПДР/Картинки/682_.jpg)

Табличка [7.6.2](https://vodiy.ua/znaky/7/7.6.2/) ![7.6.2 "Спосіб поставлення транспортного засобу на стоянку"](Автошкола/ПДР/Картинки/7.6.2_!Спосіб_поставлення_транспортного_засобу_на_стоянку.png) дозволяє стоянку вказаним на ній способом лише легковим автомобілям та мотоциклам. Вантажний автомобіль ставити на стоянку у даному місці забороняється.

![](Автошкола/ПДР/Картинки/680_.jpg)

[15.7](https://vodiy.ua/pdr/15/#157 "постійне посилання")

На спусках і підйомах, де спосіб поставлення не регламентується засобами регулювання руху, транспортні засоби необхідно ставити під кутом до краю проїзної частини так, щоб не створювати перешкод іншим учасникам дорожнього руху і виключити можливість для самовільного руху цих засобів.

На таких ділянках допускається ставити транспортний засіб уздовж краю проїзної частини, повернувши керовані колеса таким чином, щоб виключалась можливість самовільного руху транспортного засобу.

[15.8](https://vodiy.ua/pdr/15/#158 "постійне посилання")

На трамвайній колії попутного напрямку, розташованій ліворуч на одному рівні з проїзною частиною для руху нерейкових транспортних засобів, дозволяється зупинка лише для виконання вимог цих Правил, а на розташованих біля правого краю проїзної частини — лише для посадки (висадки) пасажирів чи виконання вимог цих Правил.

У цих випадках не повинно створюватись перешкод для руху трамваїв.

Водієві автомобіля дозволяється зупинитись на трамвайній колії попутного напрямку, розташованих біля правого краю проїзної частини, для посадки або висадки пасажирів.

![](Автошкола/ПДР/Картинки/690_.jpg)

[15.9](https://vodiy.ua/pdr/15/#159 "постійне посилання")

Зупинка забороняється:

| **a)** | на залізничних переїздах;  Водій зупинив автомобіль на залізничному переїзді, чим наражає себе на небезпеку і порушує вимоги Правил.  ![](Автошкола/ПДР/Картинки/15-93.jpg)  Зупинка забороняється на самому переїзді та не забороняється перед або поза ним. Тому водій не порушить Правила зупинившись у цьому місці для посадки пасажира.  ![](Автошкола/ПДР/Картинки/686_.jpg) |
| --- | --- |
| **б)** | на трамвайних коліях (крім випадків, обумовлених пунктом [15.8](https://vodiy.ua/pdr/15/#158) цих Правил); |
| **в)** | на естакадах, мостах, шляхопроводах і під ними, а також у тунелях;  Водієві автомобіля забороняється виконати зупинку на естакаді для посадки пасажирів.  ![](Автошкола/ПДР/Картинки/695_.jpg)  Водієві автомобіля забороняється зупинитись під естакадою, тобто у положенні «Б».  ![](Автошкола/ПДР/Картинки/752_B_S_FD.jpg)  В наступній ситуації зупинку дозволяється виконати перед мостом (положення «1») але забороняється виконати на мосту (положення «2»).  ![](Автошкола/ПДР/Картинки/698_.jpg)  Виконати зупинку перед в'їздом в тунель не забороняється.  ![](Автошкола/ПДР/Картинки/697_.jpg)  Виконати зупинку для посадки пасажирів у тунелі забороняється.  ![](Автошкола/ПДР/Картинки/696.jpg) |
| **г)** | на пішохідних переходах і ближче 10 м від них з обох боків, крім випадків надання переваги в русі;  Водії автомобілів зупинили їх ближче ніж за 10 метрів до пішохідного переходу, а мотоцикліст зупинився на самому переході. Тому усі три транспортні засоби порушують ПДР.  ![](Автошкола/ПДР/Картинки/707_.jpg) |
| **ґ)** | на перехрестях та ближче 10 м від краю перехрещуваної проїзної частини за відсутності на них пішохідного переходу, за винятком зупинки для надання переваги в русі та зупинки проти бокового проїзду на Т-подібних перехрестях, де є суцільна лінія розмітки або розділювальна смуга;  У зображеній ситуації водій автомобіля може зупинити його без порушення Правил лише у положенні «3». У положенні «1» відстань до пішохідного переходу складає менше ніж 10 метрів. У положенні «2» водій зупинився на відстані 10 метрів від краю перехрещуваної проїзної частини, але у межах перехрестя (перехрестя закінчується там, де закінчується заокруглення бордюру), а зупинка на перехрестях забороняється.  ![](Автошкола/ПДР/Картинки/710_.jpg) |
| **д)** | у місцях, де відстань між суцільною лінією розмітки, розділювальною смугою чи протилежним краєм проїзної частини та транспортним засобом, що зупинився, менше ніж 3 м;  Водій автомобіля порушив Правила, оскільки відстань між суцільною лінією розмітки і його транспортним засобом складає менше ніж 3 м.  ![](Автошкола/ПДР/Картинки/713_.jpg)  У наступній ситуації немає суцільної лінії розмітки, яка поділяє транспортні потоки протилежних напрямків. У такому випадку, якщо відстань від автомобіля до протилежного краю проїзної частини складає 3 м або більше, водій не порушує вимоги ПДР.  ![](Автошкола/ПДР/Картинки/714_.jpg) |
| **е)** | ближче 30 м від посадкових майданчиків для зупинки маршрутних транспортних засобів, а коли їх немає — ближче 30 м від дорожнього знака такої зупинки з обох боків;  Водій білого автомобіля порушив ПДР зупинившись у зоні зупинки маршрутного автобуса. Зверніть увагу, зупинка забороняється навіть для посадки або висадки пасажирів. Водій жовтого автомобіля Правила не порушив, оскільки зупинився на протилежному від зупинки боці дороги.  ![](Автошкола/ПДР/Картинки/716_.jpg) |
| **є)** | ближче 10 м від позначеного місця виконання дорожніх робіт і в зоні їх виконання, де це створить перешкоди технологічним транспортним засобам, що працюють;  Місце виконання дорожніх робіт позначено дорожнім знаком [1.37](https://vodiy.ua/znaky/1/1.37/) ![1.37 "Дорожні роботи"](Автошкола/ПДР/Картинки/1.37_!Дорожні_роботи.png). Оскільки відстань від місця виконання робіт до автомобіля становить менше ніж 10 м, виконати зупинку у цьому місці Вам забороняється.  ![](Автошкола/ПДР/Картинки/719_.jpg) |
| **ж)** | у місцях, де буде неможливим зустрічний роз'їзд або об'їзд транспортного засобу, що зупинився; |
| **з)** | у місцях, де транспортний засіб закриває від інших водіїв сигнали світлофора або дорожні знаки;  Вантажний автомобіль зупинився таким чином, що закриває дорожній знак від інших водіїв. Тобто, така зупинка виконана з порушенням Правил.  ![](Автошкола/ПДР/Картинки/723_.jpg) |
| **Й)** | ближче 10 м від виїздів з прилеглих територій і безпосередньо в місці виїзду.  Правила не порушує лише водій синього автомобіля, який зупинився за 10 метрів до виїзду з двору. Водій зеленого автомобіля, який зупинився у місці виїзду, та водій червоного автомобіля, який зупинився ближче ніж за 10 метрів до виїзду, порушують вимоги Правил.  ![](Автошкола/ПДР/Картинки/724_.jpg) |

[15.10](https://vodiy.ua/pdr/15/#1510 "постійне посилання")

Стоянка забороняється:

| **a)** | у місцях, де заборонена зупинка;  Пригадаємо, що згідно з визначенням у п. [1.10](https://vodiy.ua/pdr/1/#110) ПДР, стоянкою називається зупинка, яка триває більше ніж 5 хвилин. Важливо! Стоянкою не вважається зупинка, яка триває більше ніж 5 хвилин, якщо це пов’язано із посадкою/висадкою пасажирів або завантаженням/розвантаженням вантажу. |
| --- | --- |
| **б)** | на тротуарах (крім місць, позначених відповідними дорожніми знаками, встановленими з табличками); |
| **в)** | на тротуарах, за винятком легкових автомобілів та мотоциклів, які можуть бути поставлені на краю тротуарів, де для руху пішоходів залишається щонайменше 2 м; |
| **г)** | ближче 50 м від залізничних переїздів;  Дорожні знаки [1.31.3](https://vodiy.ua/znaky/1/1.31.3/) ![1.31.3 "Наближення до залізничного переїзду"](Автошкола/ПДР/Картинки/1.31.3_!Наближення_до_залізничного_переїзду.png) та [1.31.6](https://vodiy.ua/znaky/1/1.31.6/) ![1.31.6 "Наближення до залізничного переїзду"](Автошкола/ПДР/Картинки/1.31.6_!Наближення_до_залізничного_переїзду.png) встановлюються на відстані щонайменше 50 метрів до залізничного переїзду. Таким чином місця 2 і 3 знаходяться на відстані менше ніж 50 метрів до залізничного переїзду, а тому виконати стоянку у цих місцях заборонено. Зверніть увагу, Правила забороняють лише стоянку ближче ніж за 50 метрів до залізничних переїздів, але не забороняють зупинку. Зупинка забороняється лише на самих переїздах.  ![](Автошкола/ПДР/Картинки/733_.jpg) |
| **ґ)** | поза населеними пунктами в зоні небезпечних поворотів і випуклих переломів поздовжнього профілю дороги з видимістю або оглядовістю менше ніж 100 м хоча б в одному напрямку руху;  Автомобіль забороняється ставити на стоянку у зоні небезпечного повороту дороги з обмеженою оглядовістю. При цьому, водій не буде порушувати вимоги ПДР, якщо виконає зупинку у цьому місці (пам'ятаємо, що зупинка і стоянка — це різні терміни). Однак, з точки зору безпеки дорожнього руху, у такому випадку бажано знайти більш безпечне місце для зупинки або зупинити автомобіль за межами дороги.  ![](Автошкола/ПДР/Картинки/735_.jpg) |
| **д)** | у місцях, де транспортний засіб, що стоїть, зробить неможливим рух інших транспортних засобів або створить перешкоду для руху пішоходів;  Оскільки автомобіль створює перешкоди для руху пішоходів, поставити його на стоянку у цьому місці забороняється (при цьому, Правила не забороняють водієві виконати зупинку у цьому місці).  ![](Автошкола/ПДР/Картинки/737_.jpg)  У наступному випадку, автомобілі розташовані таким чином, що інші водії будуть змушені маневрувати при їх об’їзді. Проте, така постановка на стоянку не забороняється Правилами, якщо залишається достатньо місця для проїзду.  ![](Автошкола/ПДР/Картинки/721_.jpg) |
| **е)** | ближче 5 м від контейнерних майданчиків та/або контейнерів для збирання побутових відходів, місце розміщення або облаштування яких відповідає вимогам законодавства;  Розташування контейнерних майданчиків повинно відповідати документації для прибудинкової території. Якщо контейнери розташовані у передбаченому для цього місці, водій порушив Правила поставивши автомобіль на стоянку менше ніж за 5 метрів до цих контейнерів. Зверніть увагу, забороняється лише стоянка. Зупинка, при цьому, не забороняється.  ![](Автошкола/ПДР/Картинки/740_.jpg) |
| **є)** | на газонах. |

[15.11](https://vodiy.ua/pdr/15/#1511 "постійне посилання")

У темну пору доби і в умовах недостатньої видимості стоянка поза населеними пунктами дозволяється лише на майданчиках для стоянки або за межами дороги.

[15.12](https://vodiy.ua/pdr/15/#1512 "постійне посилання")

Водій не повинен залишати транспортний засіб, не вживши всіх заходів, щоб не допустити його самовільного руху, проникнення до нього і (або) незаконного заволодіння ним.

Якщо автомобілем неправомірно заволоділи через недбалість його власника і потім цей транспортний засіб спричинив шкоду майну або життю та здоров’ю третіх осіб, то власник також буде нести матеріальну відповідальність за завдані збитки. Зокрема, у статті 1187 «Цивільного кодексу України» зазначено наступне: «Якщо неправомірному заволодінню іншою особою транспортним засобом .... сприяла недбалість його власника (володільця), шкода, завдана діяльністю щодо його використання, зберігання або утримання, відшкодовується ними спільно, у частці, яка визначається за рішенням суду з урахуванням обставин, що мають істотне значення».

[15.13](https://vodiy.ua/pdr/15/#1513 "постійне посилання")

Забороняється відчиняти двері транспортного засобу, залишати їх відчиненими та виходити з транспортного засобу, якщо це загрожує безпеці та створює перешкоди іншим учасникам дорожнього руху.

[15.14](https://vodiy.ua/pdr/15/#1514 "постійне посилання")

У разі вимушеної зупинки в місці, де зупинку заборонено, водій повинен вжити всіх заходів, щоб прибрати транспортний засіб, а за неможливості це зробити — діяти згідно з вимогами пунктів [9.9](https://vodiy.ua/pdr/9/#99), [9.10](https://vodiy.ua/pdr/9/#910), [9.11](https://vodiy.ua/pdr/9/#911) цих Правил.

На місці ДТП водій встановив знак аварійної зупинки. Таким чином, він привертає увагу інших водіїв, попереджаючи їх про те, що транспортний засіб вимушено зупинився на проїзній частині. Зверніть увагу, що знак аварійної зупинки повинен встановлюватись на відстані не ближче 20 м до транспортного засобу у населеному пункті та 40 м за його межами.

![](Автошкола/ПДР/Картинки/1209_6.jpg)

[15.15](https://vodiy.ua/pdr/15/#1515 "постійне посилання")

На проїзній частині забороняється встановлення предметів, що перешкоджають проїзду чи паркуванню транспортних засобів, за винятком випадків:

- оформлення дорожньо-транспортної пригоди;
- виконання дорожніх робіт або робіт, пов’язаних із зайняттям проїзної частини;
- обмеження або заборони руху транспортних засобів та пішоходів у випадках, передбачених законодавством.