> https://vodiy.ua/pdr/17/

[17.1](https://vodiy.ua/pdr/17/#171 "постійне посилання")

На дорозі зі смугою для маршрутних транспортних засобів, позначеній дорожнім знаком [5.8](https://vodiy.ua/znaky/5/5.8/) ![5.8 "Дорога із смугою для руху маршрутних транспортних засобів"](Автошкола/ПДР/Картинки/5.8_!Дорога_із_смугою_для_руху_маршрутних_транспортних_засобів.png)  або [5.11](https://vodiy.ua/znaky/5/5.11/) ![5.11 "Смуга для руху маршрутних транспортних засобів"](Автошкола/ПДР/Картинки/5.11_!Смуга_для_руху_маршрутних_транспортних_засобів.png)  забороняються рух і зупинка інших транспортних засобів (крім таксі та велосипедистів) на цій смузі.

Смуга для маршрутних транспортних засобів може бути позначена розміткою [1.27](https://vodiy.ua/rozmitka/1/1.27/) ![Розмітка 1.27](Автошкола/ПДР/Картинки/Розмітка_1.27.png), а також відділена суцільною лінією розмітки [1.2](https://vodiy.ua/rozmitka/1/1.2/) ![Розмітка 1.2 (широка суцільна лінія)](Автошкола/ПДР/Картинки/Розмітка_1.2_(широка_суцільна_лінія).png). 

![](Автошкола/ПДР/Картинки/1692_.jpg)

Якщо ваш автомобіль не таксі або маршрутний транспортний засіб, вам не дозволяється продовжити рух у напрямку стрілки для випередження мотоцикла.

![](Автошкола/ПДР/Картинки/1425_.jpg)

[17.2](https://vodiy.ua/pdr/17/#172 "постійне посилання")

Водій, який повертає праворуч на дорозі зі смугою для маршрутних транспортних засобів, що відокремлена переривчастою лінією дорожньої розмітки, може виконувати поворот з цієї смуги.

Водій повинен виконати поворот праворуч з крайнього положення на проїзній частині, тобто за траєкторією «2».

![](Автошкола/ПДР/Картинки/819_.jpg)

У таких місцях дозволяється також заїжджати на неї під час виїзду на дорогу і для посадки чи висадки пасажирів біля правого краю проїзної частини.

Оскільки смуга для руху маршрутних транспортних засобів відділена переривчастою лінією розмітки, водієві автомобіля дозволяється виконати перестроювання на неї для посадки пасажира.

![](Автошкола/ПДР/Картинки/821_.jpg)

У наступному випадку, водієві дозволяється виконати перестроювання лише для повороту. Продовжити рух прямо по смузі для маршрутних транспортних засобів забороняється.

![](Автошкола/ПДР/Картинки/822_.jpg)

Виїжджаючи на дорогу, що має смугу для руху маршрутних транспортних засобів водій повинен триматися правіше, тобто виконати поворот за траєкторією «2».

![](Автошкола/ПДР/Картинки/820_.jpg)

[17.3](https://vodiy.ua/pdr/17/#173 "постійне посилання")

Поза перехрестями, де трамвайні колії перетинають смугу руху нерейкових транспортних засобів, перевага надається трамваю (крім випадків виїзду трамвая з депо).

У зображеній ситуації водій автомобіля повинен дати дорогу трамваю.

![](Автошкола/ПДР/Картинки/824_.jpg)

[17.4](https://vodiy.ua/pdr/17/#174 "постійне посилання")

У населених пунктах, наближаючись до автобуса, мікроавтобуса або тролейбуса, що розпочинає рух від позначеної зупинки, розташованої в заїзному «кармані», водії інших транспортних засобів зобов'язані зменшити швидкість, а в разі потреби зупинитися, щоб дати можливість маршрутному транспортному засобу розпочати рух.

Зверніть увагу, перевагу при початку руху із заїзного «кармана» водії маршрутних транспортних засобів мають лише у населених пунктах. Тому, водій автобуса може розпочати рух, попередньо надавши перевагу руху Вашому автомобілю.

![](Автошкола/ПДР/Картинки/828_.jpg)

[17.5](https://vodiy.ua/pdr/17/#175 "постійне посилання")

Водії автобусів, мікроавтобусів і тролейбусів, які подали сигнал про намір розпочати рух від зупинки, повинні вжити заходів для запобігання дорожньо-транспортній пригоді.