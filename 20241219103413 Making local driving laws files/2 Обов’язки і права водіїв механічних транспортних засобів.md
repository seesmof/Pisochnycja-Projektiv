> https://vodiy.ua/pdr/2/

[2.1](https://vodiy.ua/pdr/2/#21 "постійне посилання")

Водій механічного транспортного засобу повинен мати при собі:

| **a)** | посвідчення на право керування транспортним засобом відповідної категорії; |
| --- | --- |

На особу, яка керує транспортним засобом не маючи відповідного на те права (водіння без «прав»), накладається штраф у розмірі 3400 грн.

Якщо ж водій має право на управління, але не має при собі документів (забув удома), то штраф становитиме 425 грн.

| **б)** | реєстраційний документ на транспортний засіб (для транспортних засобів Збройних Сил, Національної Гвардії, Держприкордонслужби, Держспецтрансслужби, Держспецзв’язку, Оперативно-рятувальної служби цивільного захисту, Національної поліції, Служби безпеки, Управління державної охорони — технічний талон); |
| --- | --- |
| **в)** | у разі встановлення на транспортних засобах проблискових маячків та (або) спеціальних звукових сигнальних пристроїв — дозвіл, виданий уповноваженим органом МВС, а у разі встановлення проблискового маячка оранжевого кольору на великогабаритних та великовагових транспортних засобах — дозвіл, виданий уповноваженим підрозділом Національної поліції, крім випадків встановлення проблискових маячків оранжевого кольору на сільськогосподарській техніці, ширина якої перевищує 2,6 м, на механічних транспортних засобах дорожньо-експлуатаційної служби, на транспортних засобах спеціального, спеціалізованого призначення та на транспортних засобах із розпізнавальним знаком ![](https://vodiy.ua/media/uploads/signs/8.3.png) "Діти"; |

Установка проблискових маячків та (або) спеціальних звукових сигналів без спеціального дозволу тягне за собою штраф у розмірі 8500 грн з конфіскацією цих пристроїв (ст. 122 ч.5 КпАП).

| **г)** | на маршрутних транспортних засобах — схему маршруту та розклад руху; на великовагових і великогабаритних транспортних засобах та транспортних засобах, що здійснюють дорожнє перевезення небезпечних вантажів — документацію відповідно до вимог встановлених Законами України "Про автомобільний транспорт", "Про дорожній рух" та "Про перевезення небезпечних вантажів"; |
| --- | --- |
| **ґ)** | чинний страховий поліс (страховий сертифікат «Зелена картка») про укладення договору обов’язкового страхування цивільно-правової відповідальності власників наземних транспортних засобів або чинний внутрішній електронний договір зазначеного виду обов’язкового страхування у візуальній формі страхового поліса (на електронному або паперовому носії), відомості про який підтверджуються інформацією, що міститься в єдиній централізованій базі даних, оператором якої є Моторне (транспортне) страхове бюро України. Водії, які відповідно до законодавства звільняються від обов’язкового страхування цивільно-правової відповідальності власників наземних транспортних засобів на території України, повинні мати при собі відповідні підтвердні документи (посвідчення); |

Згідно із законодавством, вимога щодо обов'язкового страхування цивільно-правової відповідальності не застосовується до учасників бойових дій, інвалідів першої групи, які особисто керують належними їх транспортними засобами, а також до осіб, які керують автомобілем, належним інваліду першої групи в його присутності.

Зверніть увагу, якщо власник транспортного засобу звільняється від вимоги обов'язкового страхування цивільно-правової відповідальності (не зобов'язаний купувати страховий поліс), то ця пільга не поширюється на інших осіб, яким водій передає управління.

| **д)** |  | у разі встановлення на транспортному засобі розпізнавального знака ![](https://vodiy.ua/media/uploads/signs/8.6_.png) «Водій з інвалідністю» — документ, що підтверджує інвалідність водія або пасажира (крім водіїв з явними ознаками інвалідності або водіїв, які перевозять пасажирів з явними ознаками інвалідності). |
| --- | --- | --- |

[2.2](https://vodiy.ua/pdr/2/#22 "постійне посилання")

Власник транспортного засобу, а також особа, яка використовує такий транспортний засіб на законних підставах, можуть передавати керування транспортним засобом іншій особі, що має при собі посвідчення на право керування транспортним засобом відповідної категорії.

Власник транспортного засобу може передавати такий засіб у користування іншій особі, що має посвідчення водія на право керування транспортним засобом відповідної категорії, передавши їй реєстраційний документ на цей транспортний засіб.

Передача керування особі, яка не має посвідчення водія відповідної категорії, тягне за собою штраф у розмірі 3400 грн (ст. 126 ч.2 КУпАП).

[2.3](https://vodiy.ua/pdr/2/#23 "постійне посилання")

Для забезпечення безпеки дорожнього руху водій зобов’язаний:

| **a)** | перед виїздом перевірити та забезпечити технічно справний стан і комплектність транспортного засобу, правильність розміщення та кріплення вантажу; |
| --- | --- |

Комплектність транспортного засобу передбачає наявність медичної аптечки (згідно З ДСТУ 3961-2000, зі змінами від 01.09.2013 р.), вогнегасника (зверніть увагу, він потребує обслуговування згідно з інформацією на етикетці) і знака аварійної зупинки.

На вантажних автомобілях з дозволеною максимальною масою понад 3,5 т і в автобусах з дозволеною максимальною масою понад 5 т повинні бути як мінімум два противідкотний упори.

| **б)** | бути уважним, стежити за дорожньою обстановкою, відповідно реагувати на її зміну, стежити за правильністю розміщення та кріплення вантажу, технічним станом транспортного засобу і не відволікатися від керування цим засобом у дорозі; |
| --- | --- |
| **в)** | на автомобілях, обладнаних засобами пасивної безпеки (підголовники, ремені безпеки), користуватися ними та не перевозити пасажирів, не пристебнутих ременями безпеки. Дозволяється не пристібатися в населених пунктах водіям і пасажирам з інвалідністю, фізіологічні особливості яких унеможливлюють користування ременями безпеки, водіям і пасажирам оперативних та спеціальних транспортних засобів; (пункт змінено 11.11.2020) |
| **г)** | під час руху на мотоциклі або мопеді бути в застебнутому мотошоломі й не перевозити пасажирів без застебнутих мотошоломів; |
| **ґ)** | не забруднювати проїзну частину та смугу відведення автомобільних доріг; |
| **д****)** | не створювати своїми діями загрози безпеці дорожнього руху; |

Загроза безпеки дорожнього руху може мати різні прояви. Загрозу для навколишніх являє водій, що керує під впливом алкоголю, наркотичних засобів, лікарських препаратів, що знаходиться в стані втоми, сильного психологічного збудження, водій з агресивним стилем водіння або який не має достатньої теоретичної або практичної підготовки.

| **е)** | повідомляти дорожньо-експлуатаційним організаціям або уповноваженим підрозділам Національної поліції про виявлені факти створення перешкод для дорожнього руху; |
| --- | --- |
| **є)** | не вчиняти дій, внаслідок яких може бути пошкоджено автомобільні дороги та їх складові, а також завдано шкоди користувачам. |

[2.4](https://vodiy.ua/pdr/2/#24 "постійне посилання")

На вимогу поліцейського водій повинен зупинитися з дотриманням вимог цих Правил, а також:

| **a)** | пред'явити для перевірки документи, зазначені в пункті [2.1](https://vodiy.ua/pdr/2/#21); |
| --- | --- |

Зверніть увагу, ви не зобов'язані передавати поліцейському документи для перевірки. Пред'явити документи для перевірки ви можете не випускаючи їх з рук.

| **б)** | дати можливість перевірити номери агрегатів і комплектність транспортного засобу; |
| --- | --- |
| **в)** | дати можливість оглянути транспортний засіб відповідно до законодавства за наявності на те законних підстав, у тому числі провести з використанням спеціальних пристроїв (приладів) перевірку технічного стану транспортних засобів, які відповідно до законодавства підлягають обов’язковому технічному контролю. |

Огляд транспортного засобу може здійснюватись лише якщо особа вчинила адміністративне правопорушення. Огляд повинен здійснюватись обов'язково у присутності двох понятих. Про результати огляду робиться запис у відповідному протоколі.

**2.4-1** У місці здійснення габаритно-вагового контролю на вимогу працівника пункту габаритно-вагового контролю або поліцейського водій вантажного автомобіля (в тому числі механічного транспортного засобу) повинен зупинитися з дотриманням вимог цих Правил, а також:

| **a)** | передати для перевірки документи, зазначені в підпунктах «а», «б» і «г» пункту [2.1](https://vodiy.ua/pdr/2/#21) цих Правил; |
| --- | --- |
| **б)** | надати транспортний засіб та причіп (за наявності) для вагового та/або габаритного контролю відповідно до встановленої процедури. |

**2.4-2** У разі виявлення під час здійснення габаритно-вагового контролю невідповідності фактичних вагових та/або габаритних параметрів установленим нормам і правилам рух такого транспортного засобу та/або причепу забороняється до отримання в установленому порядку дозволу на проїзд автомобільними дорогами транспортних засобів, вагові або габаритні параметри яких перевищують нормативні, про що складається відповідний акт.

**2.4-3** На ділянках доріг у межах прикордонної смуги та контрольованого прикордонного району на вимогу уповноваженої особи Держприкордонслужби водій повинен зупинитися з дотриманням вимог цих Правил, а також:

| **a)** | пред’явити для перевірки документи, зазначені в підпункті “б” пункту [2.1](https://vodiy.ua/pdr/2/#21); |
| --- | --- |
| **б)** | дати можливість оглянути транспортний засіб і перевірити номери його агрегатів. |

[2.5](https://vodiy.ua/pdr/2/#25 "постійне посилання")

Водій повинен на вимогу поліцейського пройти в установленому порядку медичний огляд з метою встановлення стану алкогольного, наркотичного чи іншого сп’яніння або перебування під впливом лікарських препаратів, що знижують увагу та швидкість реакції.

Огляд на стан сп'яніння може проводитися поліцейським на місці вчинення правопорушення або у медичному закладі, що входить до спеціально затвердженого переліку.

Огляд на стан сп'яніння у медичному закладі проводиться у разі відмови водія від огляду поліцейським, у разі незгоди з результатами огляду поліцейським, якщо у водія є ознаки перебування під впливом лікарських або наркотичних препаратів, а також якщо водій став учасником ДТП в якому є постраждалі.

[2.6](https://vodiy.ua/pdr/2/#26 "постійне посилання")

За рішенням поліцейського за наявності відповідних підстав водій зобов’язаний пройти позачерговий медичний огляд з метою визначення здатності безпечно керувати транспортним засобом.

[2.7](https://vodiy.ua/pdr/2/#27 "постійне посилання")

Водій, крім водіїв транспортних засобів дипломатичних та інших представництв іноземних держав, міжнародних організацій, оперативних і спеціальних транспортних засобів, повинен надавати транспортний засіб:

| **a)** | поліцейським та працівникам охорони здоров’я для доставлення до найближчого закладу охорони здоров’я осіб, які потребують екстреної (швидкої) медичної допомоги; |
| --- | --- |
| **б)** | поліцейським для виконання непередбачених і невідкладних службових обов’язків, пов’язаних із переслідуванням правопорушників, доставленням їх до органів Національної поліції, та для транспортування пошкоджених транспортних засобів. |
|  | **Примітки:**  1. Для транспортування пошкоджених транспортних засобів залучаються лише вантажні автомобілі. 2. Особа, яка скористалася транспортним засобом, повинна видати довідку із зазначенням пройденої відстані, тривалості поїздки, свого прізвища, посади, номера посвідчення, повного найменування свого підрозділу чи організації. |

[2.8](https://vodiy.ua/pdr/2/#28 "постійне посилання")

Водій з інвалідністю, що керує мотоколяскою або автомобілем, позначеними розпізнавальним знаком ![](https://vodiy.ua/media/uploads/signs/8.6.png) «Водій з інвалідністю», або водій, що перевозить пасажира з інвалідністю, може відступати від вимог дорожніх знаків [3.1](https://vodiy.ua/znaky/3/3.1/) ![3.1 "Рух заборонено"](https://vodiy.ua/media/uploads/signs/3.1.png), [3.2](https://vodiy.ua/znaky/3/3.2/) ![3.2 "Рух механічних транспортних засобів заборонено"](https://vodiy.ua/media/uploads/signs/3.2.png), [3.35](https://vodiy.ua/znaky/3/3.35/) ![3.35 "Стоянку заборонено"](https://vodiy.ua/media/uploads/signs/3.35.png), [3.36](https://vodiy.ua/znaky/3/3.36/) ![3.36 "Стоянку заборонено в непарні числа місяця"](https://vodiy.ua/media/uploads/signs/3.36.png), [3.37](https://vodiy.ua/znaky/3/3.37/) ![3.37 "Стоянку заборонено в парні числа місяця"](https://vodiy.ua/media/uploads/signs/3.37.png), [3.38](https://vodiy.ua/znaky/3/3.38/) ![3.38 "Зона обмеженої стоянки"](https://vodiy.ua/media/uploads/signs/3.38.png) , а також знака [3.34](https://vodiy.ua/znaky/3/3.34/) ![3.34 "Зупинку заборонено"](https://vodiy.ua/media/uploads/signs/3.34.png)за наявності під ним таблички [7.18](https://vodiy.ua/znaky/7/7.18/) ![7.18 "Крім осіб з інвалідністю"](https://vodiy.ua/media/uploads/signs/7.18.png) **.**

Водій не порушує правила зупинки, оскільки табличка [7.18](https://vodiy.ua/znaky/7/7.18/) ![7.18 "Крім осіб з інвалідністю"](https://vodiy.ua/media/uploads/signs/7.18.png) вказує, що дія знаку [3.34](https://vodiy.ua/znaky/3/3.34/) ![3.34 "Зупинку заборонено"](https://vodiy.ua/media/uploads/signs/3.34.png) не поширюється на транспортні засоби з розпізнавальним знаком  ![](https://vodiy.ua/media/uploads/signs/8.6.png).

![](https://vodiy.ua/media/questions/pdr/2.8.jpg)

[2.9](https://vodiy.ua/pdr/2/#29 "постійне посилання")

Водієві забороняється:

| **a)** | керувати транспортним засобом у стані алкогольного, наркотичного чи іншого сп’яніння або перебування під впливом лікарських препаратів, що знижують увагу та швидкість реакції; |
| --- | --- |

Вживання алкоголю – причина №3 усіх ДТП в Україні. Наслідком вживання алкоголю є некритичне ставлення до власного стану, переоцінювання власних можливостей, недооцінювання небезпеки, уповільнення реакції, підвищення часу реакції.

Дозволений рівень алкоголю в крові водія в Україні не повинен перевищувати 0,2 проміле. Проміле позначається символом ‰ і означає тисячну частку. Розраховується як співвідношення грамів чистого спирту у випитому напої до маси рідини в тілі людини у кілограмах. Розрахунок для жінки вагою 60 кг, після вживання 100 мл горілки (40% етанолового спирту) становить 0,87 проміле.

| **б)** | керувати транспортним засобом у хворобливому стані, у стані стомлення, а також перебуваючи під впливом лікарських препаратів, що знижують швидкість реакції та увагу; |
| --- | --- |
| **в)** | керувати транспортним засобом, не зареєстрованим в уповноваженому органі МВС, або таким, що не пройшов відомчу реєстрацію в разі, якщо законом встановлена обов’язковість її проведення, а також без номерного знака або з номерним знаком, що:  - не належить цьому засобу; - не відповідає вимогам стандартів; - закріплений не в установленому для цього місці; - закритий іншими предметами чи забруднений, що не дає змоги чітко визначити символи номерного знака з відстані 20 м; - неосвітлений (у темну пору доби або в умовах недостатньої видимості) чи перевернутий; |

Порушення вимог щодо реєстрації та номерного знаку — тягне за собою покарання у вигляді штрафу розміром 1190 грн.

| **г)** | передавати керування транспортним засобом особам, які перебувають у стані алкогольного, наркотичного чи іншого сп’яніння або під впливом лікарських препаратів, що знижують увагу та швидкість реакції, у хворобливому стані; |
| --- | --- |
| **ґ)** | передавати керування транспортним засобом особам, які не мають при собі посвідчення на право керування ним, якщо це не стосується навчання водіння відповідно до вимог розділу [24](https://vodiy.ua/pdr/24/) цих Правил; |
| **д)** | під час руху транспортного засобу користуватися засобами зв’язку, тримаючи їх у руці (за винятком водіїв оперативних транспортних засобів під час виконання ними невідкладного службового завдання); |

Користування телефоном або іншим пристроєм зв'язку, тримаючи його у руці під час руху є небезпечним, оскільки водій може втратити контроль як над дорожньою обстановкою, так і над автомобілем. Таке правопорушення передбачає штраф у розмірі 425 грн.

| **е)** | користуватися розпізнавальним знаком ![Розпізнавальний знак "Інвалід"](https://vodiy.ua/media/uploads/signs/8.6.png) «Водій з інвалідністю»  за відсутності у водія чи пасажира документів, що підтверджують інвалідність (крім водіїв з явними ознаками інвалідності або водіїв, які перевозять пасажирів з явними ознаками інвалідності). |
| --- | --- |

[2.10](https://vodiy.ua/pdr/2/#210 "постійне посилання")

У разі причетності до дорожньо-транспортної пригоди водій зобов’язаний:

| **a)** | негайно зупинити транспортний засіб і залишатися на місці пригоди; |
| --- | --- |

Залишатись на місці пригоди – не означає залишатись в автомобілі або біля автомобіля! Водій повинен подбати про власну безпеку і переконатись у тому, що інші транспортні засоби не виконають наїзд на нього ззаду.

| **б)** | увімкнути аварійну сигналізацію і встановити знак аварійної зупинки відповідно до вимог пункту [9.10](https://vodiy.ua/pdr/9/#910) цих Правил; |
| --- | --- |

Знак аварійної зупинки (або миготливий червоний ліхтар) встановлюється на проїзній частині на відстані щонайменше 20 м у населених пунктах і 40 м за їх межами у випадку ДТП, а також під час вимушеної зупинки у місцях з обмеженою оглядовістю дороги менше ніж 100 м хоча б в одному напрямку.

| **в)** | не переміщати транспортний засіб і предмети, що мають причетність до пригоди; |
| --- | --- |
| **г)** | вжити можливих заходів для надання домедичної допомоги потерпілим, викликати бригаду екстреної (швидкої) медичної допомоги, а в разі відсутності можливості вжити зазначених заходів звернутися по допомогу до присутніх і відправити потерпілих до закладу охорони здоров’я; |

Якщо у ДТП є потерпілі, необхідно визначити тяжкість їхнього стану і потребу у негайній невідкладній долікарській допомозі. Такими станами є: масивна кровотеча, зупинка серця, зупинка дихання, втрата свідомості.

| **ґ)** | у разі неможливості виконати дії, перелічені в підпункті «г» пункту [2.10](https://vodiy.ua/pdr/2/#210) цих Правил, відвезти потерпілого до найближчого лікувального закладу своїм транспортним засобом, попередньо зафіксувавши розташування слідів пригоди, а також положення транспортного засобу після його зупинки; у лікувальному закладі повідомити своє прізвище та номерний знак транспортного засобу (з пред’явленням посвідчення водія або іншого документа, який посвідчує особу, реєстраційного документа на транспортний засіб) і повернутися на місце пригоди; |
| --- | --- |

Перша допомога при масивній кровотечі, зупинці серця, зупинці дихання, втраті свідомості надається негайно. Якщо потерпілий має переломи, необхідно виконати іммобілізацію і лише після цього здійснювати транспортування.

| **д)** | повідомити про дорожньо-транспортну пригоду орган чи уповноважений підрозділ Національної поліції, записати прізвища та адреси очевидців, чекати прибуття поліцейських; |
| --- | --- |
| **е)** | вжити всіх можливих заходів для збереження слідів пригоди, огородження їх та організувати об’їзд місця пригоди; |
| **є)** | до проведення медичного огляду не вживати без призначення медичного працівника алкоголю, наркотиків, а також лікарських препаратів, виготовлених на їх основі (крім тих, які входять до офіційно затвердженого складу аптечки). |

Якщо є потерпілі, які отримали тілесні ушкодження середньої тяжкості чи тяжкі тілесні ушкодження в результаті ДТП, або якщо є загиблі, то вживання алкоголю після ДТП, але до проведення медичного огляду водія є обтяжувальною обставиною в кримінальному провадженні.

Якщо немає постраждалих, то вживання водієм алкоголю до проведення медичного огляду є адміністративним правопорушенням, яке карається штрафом в розмірі 34000 грн або адміністративним арештом на строк п'ятнадцять діб, з позбавленням права керування транспортними засобами строком на три роки.

[2.11](https://vodiy.ua/pdr/2/#211 "постійне посилання")

Якщо внаслідок дорожньо-транспортної пригоди немає потерпілих та не завдано матеріальної шкоди третім особам, а транспортні засоби можуть безпечно рухатися, водії (за наявності взаємної згоди в оцінці обставин скоєного) можуть прибути до найближчого поста або до органу Національної поліції для оформлення відповідних матеріалів, попередньо склавши схему пригоди та поставивши підписи під нею.

Третіми особами вважаються інші учасники дорожнього руху, які через обставини виявились причетними до дорожньо-транспортної пригоди.

У разі настання дорожньо-транспортної пригоди за участю транспортних засобів, зазначених у чинному договорі обов’язкового страхування цивільно-правової відповідальності, за умови експлуатації таких транспортних засобів особами, відповідальність яких застрахована, відсутності травмованих (загиблих) людей, а також за умови досягнення згоди водіїв таких транспортних засобів щодо обставин скоєння дорожньо-транспортної пригоди, за відсутності у них ознак алкогольного, наркотичного чи іншого сп’яніння або перебування під впливом лікарських препаратів, що знижують увагу та швидкість реакції, та у разі складення такими водіями спільного повідомлення про дорожньо-транспортну пригоду відповідно до встановленого Моторним (транспортним) страховим бюро зразка. У такому випадку водії згаданих транспортних засобів після складення ними зазначеного в цьому пункті повідомлення звільняються від обов’язків, передбачених підпунктами «д» — «є» пункту [2.10](https://vodiy.ua/pdr/2/#210) цих Правил.

Водії можуть скористатись бланком оформлення дорожньо-транспортної пригоди (Європротоколом) за перелічених вище умов. Якщо водії скористались Європротоколом, то вони:

- звільняються від обов'язку інформувати відповідний підрозділ Національної поліції України про настання ДТП;
- звільняються від адміністративної відповідальності, передбаченої за спричинення ДТП.

Слід мати на увазі, що у випадку оформлення дорожньо-транспортної пригоди за допомогою Європротоколу, розмір страхової виплати за шкоду, заподіяну майну іншого водія, не може перевищувати 50 000 грн.

[2.12](https://vodiy.ua/pdr/2/#212 "постійне посилання")

Власник транспортного засобу має право:

| **a)** | довіряти в установленому порядку розпорядження транспортним засобом іншій особі; |
| --- | --- |
| **б)** | на відшкодування витрат у разі надання транспортного засобу поліцейським та працівникам органу охорони здоров’я згідно з пунктом [2.7](https://vodiy.ua/pdr/2/#27) цих Правил; |
| **в)** | на відшкодування збитків, завданих унаслідок невідповідності стану автомобільних доріг, вулиць, залізничних переїздів вимогам безпеки дорожнього руху. |
| **г)** | на безпечні та зручні умови для руху; |
| **ґ)** | запитувати оперативну інформацію про дорожні умови та напрямки руху. |

[2.13](https://vodiy.ua/pdr/2/#213 "постійне посилання")

Право на керування транспортними засобами особам може бути надано:

- мототранспортними засобами та мотоколясками (категорії А1, А) — з 16-річного віку;
- автомобілями, колісними тракторами, самохідними машинами, сільськогосподарською технікою, іншими механізмами, які експлуатуються на вулично-дорожній мережі, всіх типів (категорії В1, В, С1, С), за винятком автобусів, трамваїв і тролейбусів, — з 18-річного віку;
- автомобілями з причепами або напівпричепами (категорії ВЕ, С1Е, СЕ), а також тими, що призначені для перевезення великовагових і небезпечних вантажів, — з 19-річного віку;
- автобусами, трамваями та тролейбусами (категорії D1, D, D1Е, DE, Т) — з 21-річного віку.

Посвідчення водія видається за умови відсутності медичних протипоказань (наявності медичної довідки), підготовки за затвердженою програмою, та після успішного складання іспитів в територіальних сервісних центрах МВС (ТСЦ). Зверніть увагу, посвідчення водія однієї категорії не надає водієві права на керування транспортними засобами іншої категорії.

**Транспортні засоби належать до таких категорій:**

**А1** — мопеди, моторолери та інші двоколісні транспортні засоби, які мають двигун з робочим об’ємом до 50 куб. см або електродвигун потужністю до 4 кВт;

**А** — мотоцикли, у тому числі з боковим причепом, та інші двоколісні транспортні засоби, які мають двигун з робочим об’ємом 50 куб. см і більше або електродвигун потужністю 4 кВт і більше (змінено 11.11.2020);

**В1** — квадроцикли та трицикли, мотоколяски та інші триколісні (чотириколісні) мототранспортні засоби, дозволена максимальна маса яких не перевищує 400 кілограмів (змінено 11.11.2020);

**В** — автомобілі, дозволена максимальна маса яких не перевищує 3500 кілограмів (7700 фунтів), а кількість сидячих місць, крім сидіння водія, — восьми, состав транспортних засобів з тягачем категорії В та причепом, повна маса якого не перевищує 750 кілограмів;

**С1** — призначені для перевезення вантажів автомобілі, дозволена максимальна маса яких становить від 3500 до 7500 кілограмів (від 7700 до 16500 фунтів), состав транспортних засобів з тягачем категорії С1 та причепом, повна маса якого не перевищує 750 кілограмів;

**C** — призначені для перевезення вантажів автомобілі, дозволена максимальна маса яких перевищує 7500 кілограмів (16500 фунтів), состав транспортних засобів з тягачем категорії С та причепом, повна маса якого не перевищує 750 кілограмів;

**D1** — призначені для перевезення пасажирів автобуси, у яких кількість місць для сидіння, крім сидіння водія, не перевищує 16, состав транспортних засобів з тягачем категорії D1 та причепом, повна маса якого не перевищує 750 кілограмів;

**D** —  призначені для перевезення пасажирів автобуси, у яких кількість місць для сидіння, крім сидіння водія, понад 16, состав транспортних засобів з тягачем категорії D та причепом, повна маса якого не перевищує 750 кілограмів;

**BE, C1E,   CE, D1E,   DE**  — состави транспортних засобів з тягачем категорії В, С1, С, D1 або D та причепом, повна маса якого перевищує 750 кілограмів;

**T**  — трамваї та тролейбуси.

За наявності посвідчення водія, відкриття додаткових нижчих категорій здійснюється після надання до ТСЦ МВС довідки про проходження 20-годинного курсу навчання керування відповідним транспортним засобом.

[2.14](https://vodiy.ua/pdr/2/#214 "постійне посилання")

Водій має право:

| **a)** | керувати транспортним засобом і перевозити пасажирів або вантажі дорогами, вулицями чи іншими місцями, де їх рух не заборонено, в установленому порядку відповідно до вимог цих Правил; |
| --- | --- |
| **б)** | виключено на підставі постанови КМУ №1029 від 26.09.2011; |
| **в)** | знати причину зупинки, перевірки та огляду транспортного засобу посадовою особою державного органу, яка здійснює нагляд за дорожнім рухом, а також її прізвище і посаду; |

Причини зупинки визначені у Статті 35 Закону України «Про національну поліцію». Поліцейський може зупиняти транспортні засоби у разі якщо:

1. Водій порушив Правила дорожнього руху;
2. Є очевидні ознаки, що свідчать про технічну несправність транспортного засобу;
3. Є інформація, що свідчить про причетність водія або пасажирів транспортного засобу до вчинення дорожньо-транспортної пригоди, кримінального чи адміністративного правопорушення, або якщо є інформація, що свідчить про те, що транспортний засіб чи вантаж можуть бути об’єктом, чи знаряддям учинення дорожньо-транспортної пригоди, кримінального чи адміністративного правопорушення;
4. Транспортний засіб перебуває в розшуку;
5. Необхідно здійснити опитування водія чи пасажирів про обставини вчинення дорожньо-транспортної пригоди, кримінального чи адміністративного правопорушення, свідками якого вони є або могли бути;
6. Необхідно залучити водія транспортного засобу до надання допомоги іншим учасникам дорожнього руху або як свідка під час оформлення протоколів про адміністративні правопорушення чи матеріалів дорожньо-транспортних пригод;
7. Уповноважений орган державної влади прийняв рішення про обмеження чи заборону руху;
8. Спосіб закріплення вантажу на транспортному засобі створює небезпеку для інших учасників дорожнього руху;
9. У разі порушення порядку використання на транспортному засобі спеціальних світлових або звукових сигнальних пристроїв;
10. Необхідно здійснити перевірку щодо порушення строків тимчасового ввезення та/або перевірку щодо порушення митного режиму транзиту (для авто зареєстрованих в інших країнах).

Поліцейський зобов’язаний поінформувати водія про конкретну причину зупинення транспортного засобу з детальним описом підстави зупинки.

| **г)** | вимагати від особи, яка здійснює нагляд за дорожнім рухом та зупинила транспортний засіб, пред’явлення посвідчення її особи; |
| --- | --- |
| **ґ)** | отримувати необхідну допомогу від посадових осіб та організацій, що беруть участь у забезпеченні безпеки дорожнього руху; |
| **д****)** | оскаржити дії поліцейського в разі порушення ним законодавства; |

Оскаржити дії поліцейського ви можете до вищого органу або суду.

| **е)** | відступати від вимог законодавства в умовах дії непереборної сили або коли іншими засобами неможливо запобігти власній загибелі чи каліцтву громадян. |
| --- | --- |

[2.15](https://vodiy.ua/pdr/2/#215 "постійне посилання")

Водій таксі має право:

| **a)** | рухатися на дорозі зі смугою для маршрутних транспортних засобів, позначеною дорожнім знаком [5.8](https://vodiy.ua/znaky/5/5.8/) ![5.8 "Дорога із смугою для руху маршрутних транспортних засобів"](https://vodiy.ua/media/uploads/signs/5.8.png) або [5.11](https://vodiy.ua/znaky/5/5.11/) ![5.11 "Смуга для руху маршрутних транспортних засобів"](https://vodiy.ua/media/uploads/signs/5.11.png); |
| --- | --- |
| **б)** | здійснювати посадку та висадку пасажирів у межах смуги для маршрутних транспортних засобів, позначеної дорожнім знаком  [5.8](https://vodiy.ua/znaky/5/5.8/) ![5.8 "Дорога із смугою для руху маршрутних транспортних засобів"](https://vodiy.ua/media/uploads/signs/5.8.png) або [5.11](https://vodiy.ua/znaky/5/5.11/) ![5.11 "Смуга для руху маршрутних транспортних засобів"](https://vodiy.ua/media/uploads/signs/5.11.png), з урахуванням положень пунктів [15.1](https://vodiy.ua/pdr/15/#151) та [15.2](https://vodiy.ua/pdr/15/#152) цих Правил. |