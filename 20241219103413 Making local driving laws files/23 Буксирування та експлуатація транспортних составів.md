> https://vodiy.ua/pdr/23/

[23.1](https://vodiy.ua/pdr/23/#231 "постійне посилання")

Буксирування повинно виконуватися механічним транспортним засобом без причепа і з технічно справними зчіпними пристроями як у буксированого транспортного засобу, так і у транспортного засобу, що буксирує.

Запускання двигуна із застосуванням жорсткого або гнучкого зчеплення повинно виконуватися згідно з вимогами цього розділу.

Дозволяється буксирування одного механічного транспортного засобу лише з одним причепом.

Водій зеленого автомобіля порушує ПДР виконуючи буксирування з причепом.

![](Автошкола/ПДР/Картинки/31-23.jpg)

Водій жовтого автомобіля не порушує ПДР виконуючи буксирування синього автомобіля з причепом.

![](Автошкола/ПДР/Картинки/32-23.jpg)

[23.2](https://vodiy.ua/pdr/23/#232 "постійне посилання")

Буксирування транспортних засобів здійснюється:

| **a)** | із застосуванням жорсткого або гнучкого зчеплення; |
| --- | --- |
| **б)** | з частковим навантаженням буксированого транспортного засобу на платформу або на спеціальне опорне пристосування. |

[23.3](https://vodiy.ua/pdr/23/#233 "постійне посилання")

Жорстке зчеплення повинно забезпечувати відстань між транспортними засобами не більш як 4 м, гнучке — в межах 4 — 6 м. Гнучке зчеплення через кожний метр позначається сигнальними щитками або прапорцями згідно з вимогами пункту [30.5](https://vodiy.ua/pdr/30/#305) цих Правил (за винятком використання гнучкого зчеплення з покриттям зі світлоповертального матеріалу).

[23.4](https://vodiy.ua/pdr/23/#234 "постійне посилання")

У разі буксирування механічного транспортного засобу на гнучкому зчепленні в буксированому транспортному засобі повинні діяти й бути справними робоча гальмова система і рульове керування, а на жорсткому зчепленні — рульове керування.

Жорстке зчеплення запобігає зіткненню транспортних засобів у випадках, коли на транспортному засобі, що буксирують, не працюють гальма. При цьому загальний гальмовий шлях транспортних засобів збільшується.

![](Автошкола/ПДР/Картинки/938_6.jpg)

[23.5](https://vodiy.ua/pdr/23/#235 "постійне посилання")

Буксирування механічного транспортного засобу на жорсткому або гнучкому зчепленні повинно здійснюватися лише за умови, що за кермом буксированого транспортного засобу перебуває водій (крім випадків, коли конструкція жорсткого зчеплення забезпечує буксированому транспортному засобу повторення траєкторії руху транспортного засобу, що буксирує, незалежно від величини поворотів).

[23.6](https://vodiy.ua/pdr/23/#236 "постійне посилання")

Буксирування немеханічного транспортного засобу повинно здійснюватися лише на жорсткому зчепленні за умови, що його конструкція забезпечує буксируваному транспортному засобу повторення траєкторії руху транспортного засобу, що буксирує, незалежно від величини поворотів.

[23.7](https://vodiy.ua/pdr/23/#237 "постійне посилання")

Механічний транспортний засіб з рульовим керуванням, що не діє, повинен буксируватися відповідно до вимог підпункту «б» пункту [23.2](https://vodiy.ua/pdr/23/#232) цих Правил.

[23.8](https://vodiy.ua/pdr/23/#238 "постійне посилання")

Перед початком буксирування водії механічних транспортних засобів повинні узгодити порядок подачі сигналів, зокрема для зупинки транспортних засобів.

[23.9](https://vodiy.ua/pdr/23/#239 "постійне посилання")

Під час буксирування на жорсткому або гнучкому зчепленні забороняється перевозити пасажирів у буксированому транспортному засобі (крім легкового автомобіля) та кузові вантажного автомобіля, що буксирує, а в разі буксирування способом часткового навантаження цього засобу на платформу або спеціальне опорне пристосування — в усіх транспортних засобах (крім кабіни транспортного засобу, що буксирує).

[23.10](https://vodiy.ua/pdr/23/#2310 "постійне посилання")

Буксирування забороняється:

| **a)** | якщо фактична маса буксированого транспортного засобу з несправною гальмовою системою (або за її відсутності) перевищує половину фактичної маси транспортного засобу, що буксирує; |
| --- | --- |
| **б)** | на гнучкому зчепленні під час ожеледиці; |
| **в)** | якщо загальна довжина зчеплених транспортних засобів перевищує 22 м (маршрутних транспортних засобів — 30 м); |
| **г)** | мотоциклами без бокового причепа, а також таких мотоциклів, мопедів чи велосипедів;  Лише на малюнку 1 водії не порушують правила буксирування. Виконувати буксирування як показано на малюнках 2 і 3 забороняється.  ![](Автошкола/ПДР/Картинки/1269_.jpg) |
| **ґ)** | більше одного транспортного засобу (за винятком випадків, коли порядок буксирування двох і більше транспортних засобів погоджено з уповноваженим підрозділом Національної поліції) або транспортним засобом з причепом; |
| **д)** | автобусами. |

Буксирування, також, забороняється якщо встановлено дорожній знак [3.4](https://vodiy.ua/znaky/3/3.4/) ![3.4 "Рух з причепом заборонено"](Автошкола/ПДР/Картинки/3.4_!Рух_з_причепом_заборонено.png), який забороняє рух вантажних автомобілів і тракторів з причепами будь-якого типу, а також буксирування механічних транспортних засобів.

Дія знака не поширюється на транспортні засоби, що обслуговують громадян чи належать громадянам, які проживають або працюють у цій зоні, а також на транспортні засоби, що обслуговують підприємства, які розташовані у позначеній зоні. У таких випадках транспортні засоби повинні в’їжджати до позначеної зони й виїжджати з неї на найближчому перехресті до місця призначення.

![](Автошкола/ПДР/Картинки/1408__.jpg)

[23.11](https://vodiy.ua/pdr/23/#2311 "постійне посилання")

Експлуатація составів транспортних засобів у складі автомобіля, трактора або іншого тягача і причепа дозволяється лише за умови відповідності причепа тягачу та виконання вимог щодо їх експлуатації, а состава транспортних засобів у складі автобуса і причепа — також за наявності причіпного пристрою, установленого заводом-виробником.