> https://vodiy.ua/pdr/25/

[25.1](https://vodiy.ua/pdr/25/#251 "постійне посилання")

На кожному транспортному засобі, що рухається в складі колони, встановлюється розпізнавальний знак «Колона» ![](https://vodiy.ua/media/uploads/8.9.png) передбачений підпунктом «є» пункту [30.3](https://vodiy.ua/pdr/30/#303) цих Правил, і вмикається ближнє світло фар.

Колона транспортних засобів – організована група з трьох і більше транспортних засобів, що разом рухаються в одному напрямку безпосередньо один за одним з постійно увімкненим ближнім світлом фар.

На кожному транспортному засобі колони встановлено розпізнавальний знак ![](https://vodiy.ua/media/uploads/8.9.png) «Колона» згідно з вимогами ПДР.

![](https://vodiy.ua/media/questions/pdr/8.9z-2.jpg)

Розпізнавальний знак може не встановлюватися, якщо колону супроводжують оперативні транспортні засоби з увімкненими червоним, синім і червоним, зеленим або синім і зеленим проблисковими маячками та (або) спеціальними звуковими сигналами.

Оскільки на початку колони рухається автомобіль з увімкненими маячками синього та червоного кольорів, а замикає колону автомобіль з увімкненими маячками синього і зеленого кольору (також, допускається увімкнення лише зеленого проблискового маячка), встановлювати розпізнавальний знак ![](https://vodiy.ua/media/uploads/8.9.png) на транспортних засобах колони не потрібно. Водієві зеленого автомобіля забороняється здійснювати обгін, рух зі швидкістю колони або займати місце у колоні.

![](https://vodiy.ua/media/questions/644_.jpg)

[25.2](https://vodiy.ua/pdr/25/#252 "постійне посилання")

Транспортні засоби повинні рухатися в колоні лише в один ряд якнайближче до правого краю проїзної частини, за винятком випадків, коли вони супроводжуються оперативними транспортними засобами.

[25.3](https://vodiy.ua/pdr/25/#253 "постійне посилання")

Швидкість руху колони та дистанція між транспортними засобами встановлюються старшим колони або за режимом руху головної машини відповідно до вимог цих Правил.

[25.4](https://vodiy.ua/pdr/25/#254 "постійне посилання")

Колона, що рухається без супроводження оперативними транспортними засобами, повинна бути розділена на групи (не більше п'яти транспортних засобів у кожній), дистанція між якими повинна забезпечувати можливість обгону групи іншими транспортними засобами.

[25.5](https://vodiy.ua/pdr/25/#255 "постійне посилання")

У разі зупинки колони на дорозі на всіх транспортних засобах вмикається аварійна сигналізація.

[25.6](https://vodiy.ua/pdr/25/#256 "постійне посилання")

Іншим транспортним засобам забороняється займати місце для постійного руху в колоні.