> https://vodiy.ua/pdr/26/

[26.1](https://vodiy.ua/pdr/26/#261 "постійне посилання")

Пішоходам дозволяється рухатися у житловій та пішохідній зоні як по тротуарах, так і по проїзній частині. Пішоходи мають перевагу перед транспортними засобами, але не повинні створювати безпідставних перешкод для їхнього руху.

Житлова зона – це частина населеного пункту позначена дорожніми знаками [5.34](https://vodiy.ua/znaky/5/5.34/) ![5.34 "Житлова зона"](https://vodiy.ua/media/uploads/signs/5.34.png) та [5.35](https://vodiy.ua/znaky/5/5.35/) ![5.35 "Кінець житлової зони"](https://vodiy.ua/media/uploads/signs/5.35.png), а також будь-яка дворова територія.

Пішохідна зона – це територія, початок та кінець якої позначаються, відповідно, дорожніми знаками [5.36](https://vodiy.ua/znaky/5/5.36/) ![5.36 "Пішохідна зона"](https://vodiy.ua/media/uploads/signs/5.36.png) та [5.37](https://vodiy.ua/znaky/5/5.37/) ![5.37 "Кінець пішохідної зони"](https://vodiy.ua/media/uploads/signs/5.37.png).

[26.2](https://vodiy.ua/pdr/26/#262 "постійне посилання")

У житловій зоні забороняється:

| **a)** | транзитний рух транспортних засобів; |
| --- | --- |
| **б)** | стоянка транспортних засобів поза спеціально відведеними місцями й таке їх розташування, яке утруднює рух пішоходів і проїзд оперативних чи спеціальних транспортних засобів; |
| **в)** | стоянка з працюючим двигуном; |
| **г)** | навчальна їзда; |
| **ґ)** | рух вантажних автомобілів, тракторів, самохідних машин і механізмів (крім тих, що обслуговують об'єкти та громадян, виконують технологічні роботи або належать громадянам, що проживають у цій зоні). |

Вантажний автомобіль не порушує Правила рухаючись у житловій зоні, якщо він обслуговує громадян, що проживають або працюють у цій зоні, належить особі, що проживає у цій зоні або обслуговує об’єкт (наприклад, магазин), що знаходиться у цій зоні.

![](https://vodiy.ua/media/questions/520_.jpg)

[26.3](https://vodiy.ua/pdr/26/#263 "постійне посилання")

У пішохідну зону в'їзд дозволяється лише транспортним засобам, що обслуговують громадян і підприємства, які розташовані у зазначеній зоні, а також транспортним засобам, що належать громадянам, які проживають або працюють у цій зоні, чи автомобілям (мотоколяскам), позначеним розпізнавальним знаком ![](https://vodiy.ua/media/uploads/signs/8.6.png) «Водій з інвалідністю» якими керують водії з інвалідністю або водії, які перевозять пасажирів з інвалідністю. Якщо до об'єктів, розташованих на цій території, є інші під'їзди, водії повинні користуватися лише ними.

Вантажний автомобіль, що рухається у пішохідній зоні не порушує вимоги Правил за умови, він належить особі, що проживає або працює у цій зоні або обслуговує підприємство, розташоване у цій зоні, за умови що до об’єкта немає інших під’їздів.

![](https://vodiy.ua/media/questions/1355_.jpg)

[26.4](https://vodiy.ua/pdr/26/#264 "постійне посилання")

Під час виїзду з житлової та пішохідної зони водії повинні дати дорогу іншим учасникам дорожнього руху.

Виїжджаючи із житлової зони, водій автомобіля має намір виконати поворот праворуч. Перед виїздом із житлової зони, він повинен дати дорогу пішоходу та білому автомобілю.

![](https://vodiy.ua/media/questions/1019_.jpg)

Перед виїздом із пішохідної зони, Ви повинні дати дорогу пішоходу та чорному автомобілю.

![](https://vodiy.ua/media/questions/1334_.jpg)