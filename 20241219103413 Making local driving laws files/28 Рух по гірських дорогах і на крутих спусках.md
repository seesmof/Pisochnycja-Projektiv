> https://vodiy.ua/pdr/28/

[28.1](https://vodiy.ua/pdr/28/#281 "постійне посилання")

На гірських дорогах і крутих спусках, де зустрічний роз'їзд утруднено, водій транспортного засобу, що рухається на спуск, повинен дати дорогу транспортним засобам, що рухаються вгору.

Автомобіль, що рухається на крутий підйом має перевагу руху щодо автобуса.

![](https://vodiy.ua/media/questions/588_.jpg)

У наступній ситуації, перевагу має автомобіль поліції, оскільки увімкнений проблисковий маячок надає йому перевагу руху.

![](https://vodiy.ua/media/questions/69_6.jpg)

[28.2](https://vodiy.ua/pdr/28/#282 "постійне посилання")

На гірських дорогах і крутих спусках водій вантажного автомобіля, дозволена максимальна маса якого перевищує 3,5 т, трактора та автобуса повинен:

| **a)** | користуватися спеціальними гірськими гальмами, якщо вони встановлені на транспортному засобі заводом-виробником; |
| --- | --- |
| **б)** | під час зупинки або стоянки на підйомах і спусках користуватися противідкотними упорами. |

[28.3](https://vodiy.ua/pdr/28/#283 "постійне посилання")

На гірських дорогах заборонено:

| **a)** | рухатися з непрацюючим двигуном та вимкненими зчепленням або передачею;  При включеному зчепленні (коли автомобіль рухається на передачі, але водій не вижимає педаль зчеплення) після того, як водій відпускає педаль акселератора («газу»), двигун зменшує оберти, а транспортний засіб починає зменшувати швидкість. Тобто, двигун допомагає у гальмуванні, а на гальмівні колодки припадає менше навантаження.  При вимкненому зчепленні (важіль перемикання передач знаходиться в нейтральному положенні або вижата педаль зчеплення), уся робота (навантаження) пов’язана з гальмуванням припадає на гальмівні колодки. При такому способі гальмування, на затяжному або крутому спуску вони можуть перегрітись і вийти з ладу. |
| --- | --- |
| **б)** | буксирування на гнучкому зчепленні; |
| **в)** | будь-яке буксирування під час ожеледиці. |

Синій автомобіль виконує буксирування на гірській дорозі на гнучкому зчепленні, чим порушує вимоги ПДР.

![](https://vodiy.ua/media/questions/1030_.jpg)

---

Вимоги цього розділу стосуються ділянок доріг, що позначені знаками  [1.6](https://vodiy.ua/znaky/1/1.6/) ![1.6 "Крутий підйом"](https://vodiy.ua/media/uploads/signs/1.6.png), [1.7](https://vodiy.ua/znaky/1/1.7/) ![1.7 "Крутий спуск"](https://vodiy.ua/media/uploads/signs/1.7.png)