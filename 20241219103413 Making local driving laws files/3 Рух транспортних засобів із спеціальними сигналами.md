> https://vodiy.ua/pdr/3/

[3.1](https://vodiy.ua/pdr/3/#31 "постійне посилання")

Водії оперативних транспортних засобів, виконуючи невідкладне службове завдання, можуть відступати від вимог розділів [8](https://vodiy.ua/pdr/8/) (крім сигналів регулювальника), [10](https://vodiy.ua/pdr/10/), [11](https://vodiy.ua/pdr/11/), [12](https://vodiy.ua/pdr/12/), [13](https://vodiy.ua/pdr/13/), [14](https://vodiy.ua/pdr/14/), [15](https://vodiy.ua/pdr/15/), [16](https://vodiy.ua/pdr/16/), [17](https://vodiy.ua/pdr/17/), [18](https://vodiy.ua/pdr/18/), [26](https://vodiy.ua/pdr/26/), [27](https://vodiy.ua/pdr/27/) та пункту [28.1](https://vodiy.ua/pdr/28/#281) цих Правил за умови увімкнення проблискового маячка синього або червоного кольору і спеціального звукового сигналу та забезпечення безпеки дорожнього руху. За відсутності необхідності додаткового привертання уваги учасників дорожнього руху спеціальний звуковий сигнал може бути вимкнений.

Виконуючи невідкладне службове завдання водії спеціальних транспортних засобів не повинні своїми діями створювати небезпеку чи перешкоду для руху, загрожувати життю або здоров'ю громадян, завдавати матеріальних збитків. При взаємному перестроюванні, проїзді перехресть такі транспортні засоби мають перевагу руху, при цьому вони повинні вмикати покажчики повороту відповідного напрямку. Увімкнений проблисковий маячок не дозволяє відступати від правил проїзду залізничних переїздів та сигналів регулювальника.

Найвищий пріоритет має проблисковий маячок червоного кольору, наступний – синього. Проблисковий маячок оранжевого кольору не надає переваги у русі.

![](Автошкола/ПДР/Картинки/3.1.jpg)

[3.2](https://vodiy.ua/pdr/3/#32 "постійне посилання")

У разі наближення транспортного засобу з увімкненим синім проблисковим маячком та (або) спеціальним звуковим сигналом водії інших транспортних засобів, які можуть створювати йому перешкоду для руху, зобов’язані дати йому дорогу і забезпечити безперешкодний проїзд зазначеного транспортного засобу (і супроводжуваних ним транспортних засобів).

Пожежний автомобіль наближається до перехрестя по другорядній дорозі, але включений проблисковий маячок синього кольору надає перевагу руху. Усі інші транспортні засоби повинні дати дорогу і забезпечити безперешкодний проїзд незалежно від напрямку його подальшого руху.

![](Автошкола/ПДР/Картинки/2008_.jpg)

На транспортних засобах, які рухаються в супроводжуваній колоні, повинне бути ввімкнено ближнє світло фар.

Якщо на такому транспортному засобі увімкнено проблискові маячки синього і червоного або лише червоного кольору, водії інших транспортних засобів зобов’язані зупинитися біля правого краю проїзної частини (на правому узбіччі). На дорозі з розділювальною смугою цю вимогу зобов’язані виконати водії транспортних засобів, що рухаються в попутному напрямку.

Автомобіль поліції рухається з увімкненими синім та червоним проблисковими маячками. Червоний проблисковий маячок зобов'язує водія автомобіля зупинитись біля правого краю проїзної частини.

![](Автошкола/ПДР/Картинки/112_6.jpg)

Правила не зобов'язують водія зупиняти транспортний засіб, щоб надати перевагу транспортному засобу з увімкненим проблиском маячком синього кольору. Водій повинен прийняти рішення щодо способу забезпечення безперешкодного проїзду із врахуванням дорожньої обстановки.

![](Автошкола/ПДР/Картинки/109_6.jpg)

[3.3](https://vodiy.ua/pdr/3/#33 "постійне посилання")

Якщо під час супроводження колони транспортних засобів на транспортному засобі, що рухається попереду колони, увімкнено проблискові маячки синього і червоного або лише червоного кольору, колону повинен замикати транспортний засіб з увімкненим зеленим або синім і зеленим проблисковими маячками, після проїзду якого скасовуються обмеження на рух інших транспортних засобів.

[3.4](https://vodiy.ua/pdr/3/#34 "постійне посилання")

Забороняється здійснювати обгін і випередження транспортних засобів з увімкненими проблисковими маячками синього і червоного або лише червоного кольору та зеленого або синього і зеленого кольору і супроводжуваних ними транспортних засобів (колони), а також рухатися по суміжних смугах зі швидкістю колони або займати місце в колоні.

Хоча зелений проблисковий маячок скасовує обмеження на рух інших транспортних засобів, водієві білого автомобіля забороняється рухатись по суміжній смузі зі швидкістю колони або займати місце в колоні.

![](Автошкола/ПДР/Картинки/117_6.jpg)

У наступному випадку, виконуючи обгін супроводжувальної колони, водій зеленого автомобіля, теж, порушує Правила.

![](Автошкола/ПДР/Картинки/644_.jpg)

[3.5](https://vodiy.ua/pdr/3/#35 "постійне посилання")

Наближаючись до нерухомого транспортного засобу з увімкненим проблисковим маячком синього кольору та спеціальним звуковим сигналом (або без увімкненого спеціального звукового сигналу), що стоїть на узбіччі (біля проїзної частини) або на проїзній частині, водій повинен знизити швидкість до 40 км/год та в разі подання регулювальником відповідного сигналу зупинитися. Продовжувати рух можна лише з дозволу регулювальника.

Оскільки на автомобілі поліції включений синій проблисковий маячок, водій білого автомобіля повинен знизити швидкість руху до 40 км/год.

![](Автошкола/ПДР/Картинки/118_6.jpg)

[3.6](https://vodiy.ua/pdr/3/#36 "постійне посилання")

Увімкнення проблискового маячка оранжевого кольору на транспортних засобах із розпізнавальним знаком ![Опознавательный знак "Дети"](Автошкола/ПДР/Картинки/Опознавательный_знак_!Дети.png) «Діти», на механічних транспортних засобах дорожньо-експлуатаційної служби під час виконання робіт на дорозі, на транспортних засобах спеціального, спеціалізованого призначення, на великогабаритних та великовагових транспортних засобах, на сільськогосподарській техніці, ширина якої перевищує 2,6 м, на транспортних засобах реагування суб’єктів охоронної діяльності не дає їм переваги в русі, а служить для привернення уваги та попередження про небезпеку. При цьому водіям транспортних засобів дорожньо-експлуатаційної служби під час виконання роботи на дорозі дозволяється відступати від вимог дорожніх знаків (крім знаків пріоритету та знаків [3.21](https://vodiy.ua/znaky/3/3.21/) ![3.21 "В'їзд заборонено"](Автошкола/ПДР/Картинки/3.21_!В'їзд_заборонено.png), [3.22](https://vodiy.ua/znaky/3/3.22/) ![3.22 "Поворот праворуч заборонено"](Автошкола/ПДР/Картинки/3.22_!Поворот_праворуч_заборонено.png), [3.23](https://vodiy.ua/znaky/3/3.23/) ![3.23 "Поворот ліворуч заборонено"](Автошкола/ПДР/Картинки/3.23_!Поворот_ліворуч_заборонено.png)), дорожньої розмітки, а також пунктів [11.2](https://vodiy.ua/pdr/11/#112), [11.5](https://vodiy.ua/pdr/11/#115), [11.6](https://vodiy.ua/pdr/11/#116), [11.7](https://vodiy.ua/pdr/11/#117), [11.8](https://vodiy.ua/pdr/11/#118), [11.9](https://vodiy.ua/pdr/11/#119), [11.10](https://vodiy.ua/pdr/11/#1110), [11.12](https://vodiy.ua/pdr/11/#1112), [11.13](https://vodiy.ua/pdr/11/#1113), підпунктів «б», «в», «ґ» пункту [26.2](https://vodiy.ua/pdr/26/#262) цих Правил за умови забезпечення безпеки дорожнього руху. Водії інших транспортних засобів не повинні перешкоджати їхній роботі.

Увімкнення проблискового маячка оранжевого кольору не надає автомобілю дорожньої служби переваги у русі при проїзді цього перехрестя (правила проїзду перехресть розглянемо у [розділі 16](https://vodiy.ua/pdr/16/) ПДР).

![](Автошкола/ПДР/Картинки/3-16.jpg)