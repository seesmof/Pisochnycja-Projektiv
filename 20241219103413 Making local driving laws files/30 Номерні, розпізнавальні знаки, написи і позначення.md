> https://vodiy.ua/pdr/30/

[30.1](https://vodiy.ua/pdr/30/#301 "постійне посилання")

Власники механічних транспортних засобів і причепів до них повинні зареєструвати (перереєструвати) їх в уповноваженому органі МВС або провести відомчу реєстрацію в разі, якщо законом установлена обов’язковість проведення такої реєстрації, незалежно від їхнього технічного стану протягом 10 діб з моменту придбання (отримання), митного оформлення або переобладнання чи ремонту, якщо необхідно внести зміни до реєстраційних документів.

[30.2](https://vodiy.ua/pdr/30/#302 "постійне посилання")

На механічних транспортних засобах (за винятком трамваїв і тролейбусів) і причепах у передбачених для цього місцях встановлюються номерні знаки відповідного зразка.

На трамваях і тролейбусах наносяться реєстраційні номери, що надаються відповідними уповноваженими на те органами.

Забороняється змінювати розміри, форму, позначення, колір і розміщення номерних знаків, крім випадку закріплення заднього номерного знака на додатковому обладнанні, що призначене для тимчасового перевезення багажу або вантажу, наносити на них додаткові позначення або закривати їх, вони повинні бути чисті й достатньо освітлені.

[30.3](https://vodiy.ua/pdr/30/#303 "постійне посилання")

На відповідних транспортних засобах установлюються такі розпізнавальні знаки:

| **   a)** | ![Розпізнавальний знак «Автопоїзд»](Автошкола/ПДР/Картинки/Розпізнавальний_знак_«Автопоїзд».png)  «Автопоїзд» — три ліхтарі оранжевого кольору, розташовані горизонтально над передньою частиною кабіни (кузова) з проміжками між ліхтарями від 150 до 300 мм — на вантажних автомобілях і колісних тракторах (класу 1.4 т і вище) з причепами, а також на зчленованих автобусах і тролейбусах;  Цей попереджувальний сигнал використовується для додаткового привернення уваги інших учасників дорожнього руху.  ![](Автошкола/ПДР/Картинки/882_.jpg)                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         |
| --------- | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------ |
| **б)**    | ![Розпізнавальний знак «Глухий водій»](Автошкола/ПДР/Картинки/Розпізнавальний_знак_«Глухий_водій».png)  **«Глухий водій»** — круг жовтого кольору діаметром 160 мм з нанесеними всередині трьома чорними кружками діаметром 40 мм, розташованими по кутах уявного рівностороннього трикутника, вершина якого спрямована донизу. Знак розміщується спереду і ззаду на транспортних засобах, якими керують глухі або глухонімі водії;  Рухаючись за транспортним засобом, на якому розміщений розпізнавальний знак ![](Автошкола/ПДР/Картинки/8.2.png), Ви повинні враховувати, що його водій не зможе почути Ваш звуковий сигнал і відреагувати на нього.  Розміщення цього розпізнавального знаку не надає його водієві переваг у русі та не прирівнює його до водія з інвалідністю.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                           |
| **в)**    | ![Розпізнавальний знак "Діти"](Автошкола/ПДР/Картинки/Розпізнавальний_знак_!Діти.png)  **«Діти» —** квадрат жовтого кольору з каймою червоного кольору і чорним зображенням символу дорожнього знака [1.33](https://vodiy.ua/znaky/1/1.33/) ![1.33 "Діти"](Автошкола/ПДР/Картинки/1.33_!Діти.png) (сторона квадрата — не менше 250 мм, кайма — 1/10 цієї сторони). Знак розміщується спереду і ззаду на транспортних засобах, що перевозять організовані групи дітей;  Під час руху поруч з автобусом або мікроавтобусом позначеним розпізнавальним знаком ![](Автошкола/ПДР/Картинки/8.3.png), слід бути особливо уважним, а якщо він зупиниться – зменшити швидкість і бути готовим зупинитись, щоб уникнути наїзду на дітей, які можуть раптово вибігти на проїзну частину.  ![](Автошкола/ПДР/Картинки/35-155.jpg)                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         |
| **г)**    | ![Розпізнавалдьний знак "Довгомірний транспортний засіб"](Автошкола/ПДР/Картинки/Розпізнавалдьний_знак_!Довгомірний_транспортний_засіб.png)  **«Довгомірний транспортний засіб» —** два прямокутники жовтого кольору розміром 500 х 200 мм з каймою червоного кольору завширшки 40 мм зі світлоповертального матеріалу. Знак розміщується на транспортних засобах (крім маршрутних) ззаду горизонтально (чи вертикально) і симетрично до поздовжньої осі, довжина яких від 12 до 22 м.  Для обгону, випередження чи об’їзду такого транспортного засобу вам знадобиться додатковий час. Це слід враховувати при оцінці безпечності виконання цих маневрів.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     |
|           | ![](Автошкола/ПДР/Картинки/8.5z-1.png)  Довгомірні транспортні засоби, довжина яких з вантажем або без нього перевищує 22 м, а також автопоїзди з двома і більше причепами (незалежно від загальної довжини) повинні мати розміщений ззаду розпізнавальний знак (у формі прямокутника жовтого кольору розміром 1200 х 300 мм з каймою червоного кольору завширшки 40 мм) зі світлоповертального матеріалу. На знакові чорним кольором наноситься зображення вантажного автомобіля з причепом і зазначається їхня загальна довжина в метрах;                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    |
| **ґ)**    | ![Розпізнавальний знак "водій з інвалідністю"](Автошкола/ПДР/Картинки/Розпізнавальний_знак_!водій_з_інвалідністю.png)  **«Водій з інвалідністю» —** квадрат синього кольору зі стороною 150 мм і білим зображенням символу таблички  [7.17](https://vodiy.ua/znaky/7/7.17/) ![7.17 "Особи з інвалідністю"](Автошкола/ПДР/Картинки/7.17_!Особи_з_інвалідністю.png). Знак розміщується спереду і ззаду на механічних транспортних засобах, якими керують водії з інвалідністю або водії, які перевозять пасажирів з інвалідністю;  Табличка [7.18](https://vodiy.ua/znaky/7/7.18/) ![7.18 "Крім осіб з інвалідністю"](Автошкола/ПДР/Картинки/7.18_!Крім_осіб_з_інвалідністю.png) уточнює, що дія знаку [3.34](https://vodiy.ua/znaky/3/3.34/) ![3.34 "Зупинку заборонено"](Автошкола/ПДР/Картинки/3.34_!Зупинку_заборонено.png) не поширюється на транспортний засіб з розпізнавальним знаком ![](Автошкола/ПДР/Картинки/8.6.png) яким керує водій з інвалідністю або який перевозить осіб з інвалідністю.  ![](Автошкола/ПДР/Картинки/2.8.jpg)  Якщо ж під знаком [3.34](https://vodiy.ua/znaky/3/3.34/) ![3.34 "Зупинку заборонено"](Автошкола/ПДР/Картинки/3.34_!Зупинку_заборонено.png) табличка [7.18](https://vodiy.ua/znaky/7/7.18/) ![7.18 "Крім осіб з інвалідністю"](Автошкола/ПДР/Картинки/7.18_!Крім_осіб_з_інвалідністю.png) відсутня, то виконати зупинку забороняється, навіть якщо на транспортному засобі розміщений розпізнавальний знак ![](Автошкола/ПДР/Картинки/8.6.png).  ![](Автошкола/ПДР/Картинки/1508_.jpg)                                                                                                                                                                                                                                                                                           |
| **д)**    | ![Розпізнавальний знак "Інформаційна таблиця небезпечного вантажу"](Автошкола/ПДР/Картинки/Розпізнавальний_знак_!Інформаційна_таблиця_небезпечного_вантажу.png)  **«Табличка оранжевого кольору» —** прямокутник оранжевого кольору зі світлоповертальною поверхнею та каймою чорного кольору. Розміри знака, написи ідентифікаційних номерів небезпеки та небезпечного вантажу, якщо такі вимагаються, та його розміщення на транспортних засобах визначаються [Європейською Угодою про міжнародне дорожнє перевезення небезпечних вантажів](http://zakon2.rada.gov.ua/laws/show/994_217);                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    |
| **е)**    | ![Розпізнавальний знак "Знак небезпеки"](Автошкола/ПДР/Картинки/Розпізнавальний_знак_!Знак_небезпеки.png)  **«Знак небезпеки» —**  інформаційна таблиця у формі ромба, на якій зображено знак небезпеки. Зображення, розміри та розміщення таблиць на транспортних засобах визначаються [Європейською Угодою про міжнародне дорожнє перевезення небезпечних вантажів](http://zakon2.rada.gov.ua/laws/show/994_217);  Дорожні знаки [4.20.1](https://vodiy.ua/znaky/4/4.20.1/) ![4.20.1 "Напрямок руху транспортних засобів з небезпечними вантажами"](Автошкола/ПДР/Картинки/4.20.1_!Напрямок_руху_транспортних_засобів_з_небезпечними_вантажами.png), [4.20.2](https://vodiy.ua/znaky/4/4.20.2/) ![4.20.2 "Напрямок руху транспортних засобів з небезпечними вантажами"](Автошкола/ПДР/Картинки/4.20.2_!Напрямок_руху_транспортних_засобів_з_небезпечними_вантажами.png), [4.20.3](https://vodiy.ua/znaky/4/4.20.3/) ![4.20.3 "Напрямок руху транспортних засобів з небезпечними вантажами"](Автошкола/ПДР/Картинки/4.20.3_!Напрямок_руху_транспортних_засобів_з_небезпечними_вантажами.png)  використовуються для зазначення дозволених напрямків руху транспортних засобів, що перевозять небезпечні вантажі. У нашому прикладі — тільки прямо.  Водії транспортних засобів, що перевозять небезпечні вантажі, проходять спеціальну підготовку, а перевезення здійснюються за спеціальними [правилами](https://zakon.rada.gov.ua/laws/show/z1040-04).  ![](Автошкола/ПДР/Картинки/1612_.jpg)                                                                                                                                                                                                                                                                                                                                |
| **є)**    | ![Розпізнавальний знак "Колона"](Автошкола/ПДР/Картинки/Розпізнавальний_знак_!Колона.png)  **«Колона» —** квадрат жовтого кольору з каймою червоного кольору, в який вписано літеру «К» чорного кольору (сторона квадрата — не менше 250 мм, ширина кайми — 1/10 цієї сторони). Знак розміщується спереду і ззаду на транспортних засобах, що рухаються в колоні;  У складі цієї колони бачимо чотири транспортні засоби. Згідно з вимогами Правил, на них увімкнено ближнє світло фар і встановлений розпізнавальний знак ![](Автошкола/ПДР/Картинки/8.9.png). Водіям інших транспортних засобів забороняється займати місце для постійного руху у колоні.  ![](Автошкола/ПДР/Картинки/8.9z-2.jpg)                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            |
| **ж)**    | ![Розпізнавальний знак "Лікар"](Автошкола/ПДР/Картинки/Розпізнавальний_знак_!Лікар.png)  **«Лікар» —** квадрат синього кольору (сторона — 140 мм) із вписаним зеленим кругом (діаметр — 125 мм), на який нанесено білий хрест (довжина штриха — 90 мм, ширина — 25 мм). Знак розміщується спереду і ззаду на автомобілях, що належать водіям-лікарям (за їхньою згодою). Якщо на транспортному засобі розміщено розпізнавальний знак «Лікар», у ньому повинна бути спеціальна медична аптечка та інструментарій за переліком, визначеним МОЗ, для подання кваліфікованої допомоги під час дорожньо-транспортної пригоди;                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |
| **з)**    | ![Розпізнавальний знак "Негабаритний вантаж"](Автошкола/ПДР/Картинки/Розпізнавальний_знак_!Негабаритний_вантаж.png)  **«Негабаритний вантаж» —** сигнальні щитки або прапорці розміром 400 х 400 мм з нанесеними по діагоналі червоними та білими смугами, що чергуються (ширина — 50 мм), а в темну пору доби та в умовах недостатньої видимості — світлоповертачами або ліхтарями: спереду білого кольору, ззаду — червоного, збоку — оранжевого. Знак розміщується на крайніх зовнішніх частинах вантажу, що виступає за габарити транспортного засобу на відстань, більшу ніж це передбачено пунктом [22.4](https://vodiy.ua/pdr/22/#224) цих Правил;  Водій рухається з вантажем, яким виступає за габарити автомобіля більше ніж на 40 см за шириною. Згідно з вимогами Правил, він встановив розпізнавальний знак ![](Автошкола/ПДР/Картинки/8.11.png), щоб зробити вантаж більш помітним для уникнення зіткнення із ним.  ![](Автошкола/ПДР/Картинки/994_.jpg)                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         |
| **и)**    | ![Розпізнавальний знак "Обмеження максимальної швидкості"](Автошкола/ПДР/Картинки/Розпізнавальний_знак_!Обмеження_максимальної_швидкості.png)  **«Обмеження максимальної швидкості» —** зображення дорожнього знака  [3.29](https://vodiy.ua/znaky/3/3.29/) ![3.29 "Обмеження максимальної швидкості"](Автошкола/ПДР/Картинки/3.29_!Обмеження_максимальної_швидкості.png) із зазначенням дозволеної швидкості (діаметр знака — не менше 160 мм, ширина кайми — 1/10 діаметра). Знак розміщується (наноситься) ззаду ліворуч на механічних транспортних засобах, якими керують водії зі стажем до 2 років, великовагових та великогабаритних транспортних засобах, сільськогосподарській техніці, ширина якої перевищує 2,6 м, транспортних засобах, що здійснюють дорожнє перевезення небезпечних вантажів, у разі перевезення вантажним автомобілем пасажирів, а також у випадках, коли максимальна швидкість транспортного засобу згідно з його технічною характеристикою або окремими умовами руху, визначеними органами Національної поліції, нижча встановленої в пунктах [12.6](https://vodiy.ua/pdr/12/#126) і [12.7](https://vodiy.ua/pdr/12/#127) цих Правил;  За кермом автомобіля знаходиться водій зі стажем до двох років. Згідно з вимогами ПДР, він встановив розпізнавальний знак ![](Автошкола/ПДР/Картинки/8.12.png), який інформує інших водіїв про те, що максимальна швидкість руху цього автомобіля складає 70 км/год.  ![](Автошкола/ПДР/Картинки/35-163.jpg)  В наступному випадку, розпізнавальний знак ![](Автошкола/ПДР/Картинки/8.12.png) (з надписом "60"), також, використовується для інформування інших водіїв про те, що максимальна швидкість руху цього вантажного автомобіля, пристосованого для перевезення людей, не може перевищувати 60 км/год.  ![](Автошкола/ПДР/Картинки/2388_.jpg) |
| **і)**    | !["Розпізнавальний автомобільний знак України"](Автошкола/ПДР/Картинки/Розпізнавальний_автомобільний_знак_України.png)  **«Розпізнавальний автомобільний знак України» —** еліпс білого кольору з чорною каймою і нанесеними усередині латинськими літерами UA. Довжина осей еліпса повинна бути 175 і 115 мм. Розміщується ззаду на транспортних засобах, які перебувають у міжнародному русі;                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                |
| **ї)**    | !["Розпізнавальний знак транспортного засобу"](Автошкола/ПДР/Картинки/Розпізнавальний_знак_транспортного_засобу.png)                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                           |
|           | **«Розпізнавальний знак транспортного засобу» —** спеціальна стрічка зі світлоповертальної плівки з нанесеними під кутом 45 градусів червоними та білими смугами, що чергуються. Знак розміщується на транспортних засобах ззаду горизонтально і симетрично до поздовжньої осі якомога ближче до зовнішнього габариту транспортного засобу, а на транспортних засобах, що мають кузов-фургон, — і вертикально. На транспортних засобах, що використовуються для дорожніх робіт, а також на засобах, що мають особливу форму, і на їх обладнанні знак розміщується також спереду і по боках.  Розпізнавальний знак розміщується обов'язково на транспортних засобах, що використовуються для дорожніх робіт, сільськогосподарській техніці, ширина якої перевищує 2,6 м, а також на засобах, що мають особливу форму. На інших транспортних засобах розпізнавальний знак розміщується за бажанням їх власників;                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 |
| **й)**    | ![Розпізнавальний знак "Таксі"](Автошкола/ПДР/Картинки/Розпізнавальний_знак_!Таксі.png)  **«Таксі» —** квадрати контрастного кольору (сторона — щонайменше 20 мм), які розміщені у шаховому порядку у два ряди. Знак встановлюється на даху транспортних засобів або наноситься на боковій їх поверхні. При цьому повинно бути нанесено щонайменше п'ять квадратів;                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            |
| **к)**    | ![Розпізнавальний знак "Навчальний транспортний засіб"](Автошкола/ПДР/Картинки/Розпізнавальний_знак_!Навчальний_транспортний_засіб.png)  **«Навчальний транспортний засіб» —** рівносторонній трикутник білого кольору з вершиною догори й каймою червоного кольору, в який вписано літеру «Н» чорного кольору (сторона — не менше 200 мм, ширина кайми — 1/10 цієї сторони). Знак розміщується спереду і ззаду на транспортних засобах, що використовуються для навчання водіння (допускається встановлення двостороннього знака на даху легкового автомобіля);  Розпізнавальний знак ![](Автошкола/ПДР/Картинки/8.16.png) використовується для інформування інших водіїв про те, що проїжджати повз цей транспортний засіб потрібно з особливою обережністю, а також проявляти водійську ввічливість та толерантність до особи, що знаходиться за кермом, навіть якщо під час навчання водіння вона рухається повільніше потоку транспортних засобів.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        |
| **л)**    | ![Розпізнавальний знак "Шипи"](Автошкола/ПДР/Картинки/Розпізнавальний_знак_!Шипи.png)  **«Шипи» —** рівносторонній трикутник білого кольору з вершиною догори й каймою червоного кольору, в який вписано літеру «Ш» чорного кольору (сторона трикутника — не менше 200 мм, ширина кайми — 1/10 сторони). Знак розміщується ззаду на транспортних засобах, на яких встановлено шини з шипами.  Шипи встановлюються на спеціально пристосовані для цього зимові шини для покращення зчеплення з дорогою в умовах ожеледиці.  На слизькій дорозі гальмовий шлях такого транспортного засобу може бути коротшим, тому ви повинні збільшити до нього дистанцію.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     |

[30.4](https://vodiy.ua/pdr/30/#304 "постійне посилання")

Розпізнавальні знаки розміщуються на висоті 400 — 1600 мм від поверхні дороги так, щоб вони не обмежували оглядовість і їх було добре видно іншим учасникам дорожнього руху.

[30.5](https://vodiy.ua/pdr/30/#305 "постійне посилання")

Для позначення гнучкого зчеплення під час буксирування використовуються прапорці або щитки розміром 200 х 200 мм з нанесеними на них по діагоналі червоними й білими смугами, що чергуються, зі світлоповертального матеріалу завширшки 50 мм (за винятком використання гнучкого зчеплення з покриттям зі світлоповертального матеріалу).

Щитки використовуються для того, щоб зробити буксирувальний трос видимим для інших учасників дорожнього руху, особливо у темну пору доби.

![](Автошкола/ПДР/Картинки/560_.jpg)

[30.6](https://vodiy.ua/pdr/30/#306 "постійне посилання")

| ![Знак аварійної зупинки](Автошкола/ПДР/Картинки/Знак_аварійної_зупинки.png) | Знак аварійної зупинки відповідно до ГОСТу 24333–97 являє собою рівносторонній трикутник, виготовлений зі світлоповертальних планок червоного кольору з внутрішньою флуоресцентною вставкою червоного кольору. |
| --- | --- |

Знак аварійної зупинки ![](Автошкола/ПДР/Картинки/8.18.png)  встановлюється на транспортних засобах, які рухаються з технічними несправностями (або яких буксирують) і у яких не працює аварійна світлова сигналізація.

![](Автошкола/ПДР/Картинки/382_.jpg)

[30.7](https://vodiy.ua/pdr/30/#307 "постійне посилання")

Забороняється наносити на зовнішні поверхні транспортних засобів зображення чи написи, що збігаються з кольорографічними схемами, розпізнавальними знаками чи написами транспортних засобів оперативних і спеціальних служб, передбаченими ДСТУ 3849:2018.