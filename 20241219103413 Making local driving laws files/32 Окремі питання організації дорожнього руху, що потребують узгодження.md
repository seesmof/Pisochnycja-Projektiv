> https://vodiy.ua/pdr/32/

[32.1](https://vodiy.ua/pdr/32/#321 "постійне посилання")

З органами Національної поліції узгоджуються:

| **a)** | розміщення в смугах відведення автомобільних доріг або червоних лініях міських вулиць і доріг та їх штучних спорудах кіосків, павільйонів, рекламоносіїв, пересувних торговельних пунктів, а також на прилеглих територіях, будинках, спорудах — адміністративних приміщень підприємств, установ та організацій; |
| --- | --- |
| **б)** | умови та порядок руху колон у складі більш як п’яти механічних транспортних засобів; |
| **в)** | порядок буксирування двох і більше транспортних засобів; |
| **г)** | маршрути та перелік доріг, на яких може проводитися навчання водіння транспортними засобами (виключено на підставі [Постанови КМУ №660](http://www.kmu.gov.ua/control/uk/cardnpd?docid=250234824) від 30.08.2017). |

З органами Національної поліції узгоджуються також інші питання забезпечення безпеки дорожнього руху, передбачені законодавчими актами.

[32.2](https://vodiy.ua/pdr/32/#322 "постійне посилання")

З територіальними органами з надання сервісних послуг МВС узгоджуються:

| **a)** | технічні вимоги, конструкція та встановлення на транспортних засобах спеціальних звукових і світлових сигнальних пристроїв (крім встановлення проблискового маячка оранжевого кольору на великогабаритних та великовагових транспортних засобах, на сільськогосподарській техніці, ширина якої перевищує 2,6 м, на механічних транспортних засобах дорожньо-експлуатаційної служби, на транспортних засобах спеціального, спеціалізованого призначення та на транспортних засобах із розпізнавальним знаком ![](https://vodiy.ua/media/uploads/signs/8.3.png) "Діти"), світлових покажчиків та розпізнавальних знаків автомобілів аварійної служби, а також нанесення білих смуг під нахилом на зовнішніх бокових поверхнях транспортних засобів; |
| --- | --- |
| **б)** | переобладнання транспортних засобів. |

З територіальними органами з надання сервісних послуг МВС узгоджуються також інші питання, передбачені законодавчими актами.

[32.3](https://vodiy.ua/pdr/32/#323 "постійне посилання")

Забороняється, у тому числі в умовах спеціалізованих підприємств, які здійснюють ремонт і технічне обслуговування транспортних засобів, внесення змін в ідентифікаційні номери та номерні таблички кузова чи шасі (рами), двигуна транспортного засобу, а також їх знищення (перенесення, закріплення, відновлення тощо) без попереднього узгодження з територіальними органами з надання сервісних послуг МВС.