> https://vodiy.ua/pdr/5/

[5.1](https://vodiy.ua/pdr/5/#51 "постійне посилання")

Посадку (висадку) дозволяється здійснювати пасажирам після зупинки транспортного засобу лише з посадкового майданчика, а в разі відсутності такого майданчика — з тротуару чи узбіччя, а якщо це неможливо, то з крайньої смуги проїзної частини (але не з боку суміжної смуги для руху), за умови, що це буде безпечно та не створить перешкод іншим учасникам руху.

[5.2](https://vodiy.ua/pdr/5/#52 "постійне посилання")

Пасажири, користуючись транспортним засобом, повинні:

| **a)** | сидіти або стояти (якщо це передбачено конструкцією транспортного засобу) в призначених для цього місцях, тримаючись за поручень або інше пристосування; |
| --- | --- |
| **б)** | під час пересування на транспортному засобі користуватися засобами пасивної безпеки (підголовниками, ременями безпеки, де їх установка передбачена конструкцією) (крім пасажирів з інвалідністю, фізіологічні особливості яких унеможливлюють користування ременями безпеки), а на мотоциклі та мопеді — в застебнутому мотошоломі; |
| **в)** | не забруднювати проїзну частину та смугу відведення автомобільних доріг; |
| **г)** | не створювати своїми діями загрози безпеці дорожнього руху. |
| **ґ)** | у разі зупинки чи стоянки транспортних засобів на їх вимогу в місцях, де дозволено зупинку, стоянку чи паркування лише водіям, які перевозять пасажирів з інвалідністю, на вимогу поліцейського пред’явити документи, що підтверджують інвалідність (крім пасажирів з явними ознаками інвалідності). |

[5.3](https://vodiy.ua/pdr/5/#53 "постійне посилання")

Пасажирам забороняється:

| **a)** | під час руху відвертати увагу водія від керування транспортним засобом та заважати йому в цьому; |
| --- | --- |
| **б)** | відчиняти двері транспортного засобу, не переконавшись, що він зупинився біля тротуару, посадкового майданчика, краю проїзної частини чи на узбіччі; |
| **в)** | перешкоджати зачиненню дверей та використовувати для їзди підніжки та виступи транспортних засобів; |
| **г)** | під час руху стояти в кузові вантажного автомобіля, сидіти на бортах або в необладнаному для сидіння місці. |

[5.4](https://vodiy.ua/pdr/5/#54 "постійне посилання")

У разі дорожньо-транспортної пригоди пасажир причетного до пригоди транспортного засобу повинен надати можливу допомогу потерпілим, повідомити про пригоду орган чи уповноважений підрозділ Національної поліції та перебувати на місці до прибуття поліцейських.

[5.5](https://vodiy.ua/pdr/5/#55 "постійне посилання")

Пасажир під час користування транспортним засобом має право на:

| **a)** | безпечне перевезення себе і багажу; |
| --- | --- |
| **б)** | відшкодування завданих збитків; |
| **в)** | отримання своєчасної та точної інформації про умови та порядок руху. |